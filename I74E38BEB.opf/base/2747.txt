༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
4706
TBRC Volume Number
TBRC Work Number (W)
Title
27496
བཤད་རྒྱུད་ཀྱི་འགྲེལ་ཆེན་བདུད་རྩིའི་ཆུ་རྒྱུན།
bshad rgyud kyi 'grel chen bdud rtsi'i chu rgyun
Author
རྣམ་རྒྱལ་གྲགས་པ་བཟང་པོ།
rnam rgyal grags pa bzang po
Descriptor
Original Publication
bod kyi gso rig dpe rnying phyogs sgrig gangs ri dkar po'i phreng
ba;2
khreng tu'u
Place
Publisher
si khron mi rigs dpe skrun khang
2991
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
28
417+5
scanned at m/s satlui infotech images. 63-f suian singh park, new
delhi 110003, india for the tibetan buddhist resource center, 150
17th st., new york city, ny 10011, usa 2005



B'sad rgyud kyi 'grel chen bdud rtsi'i chu rgyun / Byan-pa...
LC Control Number: 2003311778
Type of Material: Text (Book, Microform, Electronic, etc.)
Personal Name: Rnam-rgyal-grags-pa-bzan-po, Byan-pa.
Main Title: B'sad rgyud kyi 'grel chen bdud rtsi'i chu rgyun / Byan-pa Rnam-rgyal-grags-
pa-bzan-pos mdzad.
Variant Title: Chinese colophon title: Zang yi xue xie ju xiang jie
Published/Created: Che'eng-tu : Si-khron mi rigs dpe skrun khan : Si-khron 'Zin-chen 'Zin-hwa
dpe tshon khan gis brgyud tshon byas,, 2001.
Description: 6, 13, 717 p. : col. ill. ; 21 cm.
Summary: Commentary on explanation tantra (B'sad rgyud), the second
fundamental Tibetan medical treatises.
Subjects: Rgyud b’zi. B'sad rgyud--Commentaries.
Medicine, Tibetan--Early works to 1800.
Series: Bod kyi gso rig dpe rñin phyogs sgrig gans ri dkar po'i phren ba; 2
LC Classification: R603.T5 B62 2001
Overseas Acq. No.: Ch-Tib-2003-311778; 21
Other System No.: (DLC) 2003311778
Repro./Stock No.: Library of Congress -- New Delhi Overseas Office
Geog. Area Code: a-cc-ti
Quality Code: Icode



ལ་
བས། གནམ་ནས་
༄༅། བཤད་རྒྱུད་ཀྱི་འགྲེལ་ཆེན་
བདུད་རྩིའི་ཆུ་རྒྱུན།
བྱང་པ་རྣམ་རྒྱལ་གྲགས་པ་བཟང་པོས་མཛད།
ས
སོས་ཅན།
སི་ཁྲོན་མི་རིགས་དཔེ་སྐྲུན་ཁང་།
མ་ལ
།



ལ
་
1::
1:|:/1pg/
: དཀྱིལ་
1:17
:
1:
1
:|:
་བ
1
|:
།
ཀུ་
3
|
1:|:
21:|:
1:|:
:
།
།
ས ས 2
:
རྫོང་
»
བྱའི་གནས་
གཞི་
++++
ང་གངས་འདབས་
མི་མང་ལ་
1:|:
ཀྱི་
གྱི
g
་རྒྱའི་
པ་37
པ་རྒྱུན་
1:17
ང 1:: ངངས 1:
ནག་
༢
ལ་
དོགས་ཤིང་
1:|:
་་
དུ་
པས
12/17
ད ད ད
*
1
ང་
བ
ཏེ།
19]
1: ས4-
71114
vན་
.:
|:༣
'
1:|:
༄༅། །རྒྱ་ཆེན་ཐུགས་རྗེའི་ཀུན་གསལ་ཀློངས་ཡངས་ནས།།
མཁྱེན་བརྩེའི་དཀྱིལ་འཁོར་མ་ལུས་རབ་རྒྱས་ཤིང་།།
ཚད་མེད་ཐུགས་རྗེའི་སྣང་བ་འོད་ཟེར་ཅན།།
སྨན་གྱི་བླ་མ་ཉིན་མོར་བྱེད་ལ་འདུད།།



གས།
དུ་མ་
ལ
ན པ
འི་
རྒྱུ
སུ
་་་
་
ལ
།
།
།
ག་བ་ང
མར་འབབ་པ་
གནས་བབས་ས་མས་ལས་SPOD
G
OR
༢༩ ན
༄༅། །གང་ལ་སྐྱབས་སོང་ཐུགས་རྗེའི་ཟླ་རིས་ཀྱིས།།
བློ་གྲོས་ཀུན་དའི་འཛུམ་དཀར་འབྱེད་པ་དང༌།།
མི་ཤེས་མུན་པ་དྲུང་ནས་འབྱིན་མཛད་པ།།
གཡུ་ཐོག་ཟླ་བའི་དབང་པོར་ཕྱག་འཚལ་ལོ།།



།
ས
མཚོ
ལྷག་
，
༄༅། །རྒྱལ་བ་ཉིད་ལས་སྔོན་བྱང་ཆུབ་ཀྱང་རྒྱལ་སྲས་ཟླ་འོད་གཞོན་ནུའི་ཚུལ། །
གངས་ཅན་འགྲོ་ལ་བརྩེ་བས་གར་བསྒྱུར་དགེ་སློང་འཚོ་བྱེད་ཅེས་བྱ་བ། །
རྒྱལ་བས་ལུང་བསྟན་སྙིཊ་མའི་དུས་འདིར་ངེས་དོན་ཆོས་སྒྲ་ཆེར་སྒྲོཊ་པ། ། །
སྒམ་པོ་པ་ཞེས་ས་གསུམ་ཡོངས་གྲགས་སྟོན་པ་གཉིས་པ་དེ་ལ་འདུད།།



་
པ
འ
༥
རི་
1:|:|:ཀྱི་
1:
yས་
ཉེ་
་
ནམས 9
74 11:འི
༄༅། །ཀུན་འདུས་རྒྱལ་བ་བླ་མའི་སྤྱན་སྔ་རུ།།
ཁས་བླངས་དམ་བཅས་སྲོག་གི་སྙིང་པོ་ཕུལ།།
སྒྲུབ་པོའི་སྐུ་དགྲ་སྒྲོལ་བར་མནའ་ཕུལ་བ།།
དམ་ཅན་བཀའ་སྲུང་སྡེ་དགུ་ལ་ཕྱག་འཚལ།།



དཔེ་སྐྲུན་གསལ་བཤད།
༄༅། །གངས་ཅན་བོད་ཀྱི་བཅུ་ཕྲག་རིག་པའི་གནས་ཀྱི་ཡ་གྱལ་
གཞན་རྗེས་སུ་འཛིན་པའི་གསོ་དཔྱད་སྨན་གྱི་རིག་པ་ནི་ཡོངས་་་་
གྲགས་ལྟར་ན་ལོ་ངོ་ཉིས་སྟོང་ལྷག་ཙམ་གྱི་ལོ་རྒྱུས་དང་ལྡན་ཞིང་།
མཐའ་བཞིའི་གསོ་དཔྱད་ཀུན་གྱི་སྙིང་པོ་གཅིག་ཏུ་འཁྱིལ་བའི་ནོར་
བུའི་རྒྱ་མཚོ་ལྟ་བུ་ཞིག་ཡིན། གངས་རིའི་ར་བས་བསྐོར་བའི་ཞིང་་་
ཆེན་པོ་འདིར། སྔོན་བྱོན་མེས་པོའི་བཀའ་དྲིན་གྱི་མཐུ་ལ་བརྟེན་་་་
ནས། གསོ་དཔྱད་སྐོར་གྱི་ཡིག་ཆ་དང་ཕྱག་ལེན་ཇི་སྙེད་པ་ཞིག་་་་
བདག་ཅག་ཕྱི་རབས་རྣམས་ལ་བཞག་གནང་བ་ལས། དེ་དག་སོ་་་
སོར་ཕྱེ་སྟེ་བཤད་ན། ཕྱི་ཤེས་བྱ་གཞུང་གི་སྐོར། ནང་གདམས་པ་་་་
དོན་གྱི་སྐོར། གསང་བ་ལག་ལེན་དམར་ཁྲིད་ཀྱི་སྐོར། ཡང་གསང་་་
ཉམས་མྱོང་ཐབས་ཀྱི་སྐོར་དང་བཞིར་འདུས་སོ། །
དེ་ལྟ་བུའི་གཞུང་དང་གདམས་ངག་སྐོར་གྱི་ཡིག་ཆ་གྲངས་ལས་
འདས་པ་ཞིག་བཞུགས་ཡོད་པ་ལས་ཉུང་ཤས་ཤིག་ཤིང་པར་དུ་་་་
བརྐོས་པའམ་ཉེ་བའི་ལོ་ཤས་ནང་པར་སྐྲུན་འགྲེམས་སྤེལ་བྱས་པ་
ཕུད། དེ་བྱིངས་ཡིག་ཆ་ཕལ་མོ་ཆེ་ནི་དཔེ་རྒྱུན་ཤིན་ཏུ་དཀོན་པའི་་
ཡིག་རྙིང་བྲིས་མ་འབའ་ཞིག་ཡིན་མོད། འོན་ཀྱང་གཏོར་སྐྱོན་་་་
• 1，



རླུང་རླབས་དྲག་པོ་མ་འཕེལ་བའི་དབུགས་རྒྱུན་མ་ཆད་ཙམ་དུ་་་་
གནས་པ་ཤིན་ཏུ་རྩ་ཆེ་བའི་དཔེ་རྙིང་དེ་དག་ནི་མདོ་དབུས་ཁམས་
གསུམ་དུ་ལུང་ཁུག་སྒེར་དང་། ལས་ཁུངས་སམ་མི་སྒེར་ཁ་ཤས་ཀྱིས་
བདག་ཏུ་བཟུང་བ་ལས། བོད་ཀྱི་གསོ་དཔྱད་ཀྱི་གཞུང་ལ་སློབ་སྦྱོང་
དང་ཞིབ་འཇུག་བྱེད་མཁན་སྤོབས་པ་དང་ལྡན་པའི་བློ་གསལ་་་་་
གཞོན་ནུ་ལྷག་བསམ་དོན་གཉེར་ཅན་ཕལ་མོ་ཆེ་ཡིས་མཇལ་བའི་གོ་
སྐབས་དང་བྲལ་བས། བོད་ཀྱི་གསོ་དཔྱད་ལ་སློབ་གཉེར་དང་ཞིབ་
འཇུག་བྱེད་རྒྱུར་གེགས་དང་དཀའ་ངལ་ཆེན་པོ་ཞིག་ཏུ་གྱུར་ཡོད། །
ལྷག་པར་དུ་གསོ་དཔྱད་བསྟན་པ་སྤྱི་ལ་ལྷག་བསམ་དམན་པའི་
སྐྱེ་བོ་བླུན་པོ་འགའ་ཡིས་རང་དོན་འབའ་ཞིག་ཡིད་ལ་བརྣགས་ནས།
དཔེ་རྙིང་དེ་དག་བརྐུ་འཁྱེར་དང་སྦ་གསང་བྱས་དང་བྱེད་བཞིན་་་
ལགས་པས། ཡུན་རིང་ན་དཔེ་རྒྱུན་ཆད་པའི་ཉེན་ཁ་ཤིན་ཏུ་ཆེ་བ་་
ཡིན། ། །
དེས་ན་མི་རིགས་ཀྱི་རིག་གནས་ལ་སྲོག་ལྟར་བཙའ་བའི་ཡ་་་
རབས་གཞོན་ནུ་མིག་རྒྱང་རིང་ཞིང་ལྟ་བ་ཟབ་པ་རྣམས་ལ་འབད་
ཐབས་བྲལ་བའི་ཐུགས་ཕྲལ་གྱི་ཁུར་པོ་ལྕིད་པོས་ནོན་བཞིན་ཡོད་
པའི་གནས་ལུགས་དེ་དག་མཐོང་བཞིན་དང་ཤེས་བཞིན་ལ་གཡེལ་
ཆུང་བྱས་ན་བསྲུང་བ་ལ་ཁག་བསྙེལ་བའི་ཐེམ་སྤང་མའམ་བཀའ་རྒྱ་
• 2 •



མ་ཟེར་བ་ལྟ་བུ་བསད་པ་རང་ཡིན་པས་ཅི་སྟེ་རུང་།
གཞན་ཡང་། གནའ་རབས་ཀྱི་དཔེ་རྙིང་དེ་དག་ལག་བྲིས་མ་་་
འབའ་ཞིག་ཡིན་སྟབས་རྒྱ་ཁྱབ་ཆུང་བས་དཔེ་གཅིག་བརླག་ན་དཔེ་
རྒྱུན་ཆད་ལ་ཉེ་ཞིང་ཡིག་ནོར་དང་བསྡུས་ཡིག་མང་པོ་བྲིས་འདུག་
པས་ཞུས་དག་དང་ཚག་ཤོག་འབྲི་རྒྱུ་བཅས་ཚང་མ་དཀའ་ངལ་ཆེ་
ལ་རྙོགས་སྒྲ་ཆེ་བ་ཞིག་ཀྱང་རེད། །
འོན་ཀྱང་འོས་འགན་ཡོད་པའི་རང་ཅག་རྣམས་ལ་ལོ་རྒྱུས་ཀྱིས་
སྤྲད་པའི་དུས་རབས་ཀྱི་ལས་འགན་ཡིན་པས་འཚོལ་བསྡུ་དང་་་་་་
ལེགས་བསྒྲིགས་དཔེ་སྐྲུན་འགྲེམས་སྤེལ་བྱེད་རྒྱུ་ནི་དཀའ་ངལ་ཆེ་ལ་
གཟི་བརྗིད་ཀྱང་ཆེ་བས་གཡོལ་ཐབས་མེད་པའི་བྱ་བ་རླབས་པོ་ཆེ་
ཞིག་ཡིན་པར་གདོན་མི་ཟའོ། །
རྒྱུ་མཚན་དེ་དག་ལ་དམིགས་ནས། ངེད་རྣམས་ཀྱིས་《 བོད་ཀྱི་
གསོ་རིག་དཔེ་རྙིང་ཕྱོགས་བསྒྲིགས་གངས་རི་དཀར་པོའི་ཕྲེང་བ། 》
ཞེས་པའི་དཔེ་ཚོགས་འདི་ཉིད་དཔེ་སྐྲུན་བྱེད་རྒྱུར་པོད་ཉི་ཤུ་ལྷག་
ཙམ་ལྟ་གོན་བྱས་ཤིང་། ཟི་ཁྲོན་མི་རིགས་དཔེ་སྐྲུན་ཁང་ནས་ཀྱང་་
དཔེ་ཚོགས་འདི་ཉིད་དངོས་སུ་དཔེ་སྐྲུན་འགྲེམས་སྤེལ་བྱེད་རྒྱུའི་་་
དབུ་ཚུགས་པ་ཡིན།
དཔེ་ཚོགས་འདི་ཉིད་ཕྱོགས་བསྒྲིགས་དང་ཞུ་དག་དཔེ་སྐྲུན་་་
• 3 •



བྱེད་པའི་བརྒྱུད་རིམ་ནང་དུ་མཆོག་སྤྲུལ་ཨ་དཀོན་རིན་པོ་ཆེ་ནས་
ཡིག་རྙིང་མང་དག་ཅིག་འཚོལ་བསྡུ་གནང་བར་མ་ཟད། དཔེ་སྐྲུན་
བྱ་རྒྱུར་དཔལ་འབྱོར་གྱི་འགྲོ་གྲོན་ཡོངས་རྫོགས་བཏང་བ་སོགས་བླ་
ན་མེད་པའི་ཐུགས་ཁུར་དང་རྒྱབ་སྐྱོར་མཛད་གནང་བ་དང་། ཕྲན་
ནས་ཀྱང་ལོ་མང་རིང་དཀའ་བ་ཁྱད་དུ་བསད་ཅིང་ངལ་བ་དང་དུ་
བླངས་ཏེ་སྒེར་གྱི་འགྲོ་སོང་སོགས་ལ་མ་བལྟོས་པར་དཔེ་རྙིང་འཚོལ་
བསྡུ་དང་ཕྱོགས་བསྒྲིགས་ཞུ་དག་བཅས་ཀྱི་ལས་འགན་ཕྲག་ཐོག་ཏུ་
ཁུར་ནས་འབད་བརྩོན་ཞུས་པ་ཡིན།
གཞན་ཡང་རིས་སུ་མ་ཆད་པའི་མཁན་པོ་དང་སྨན་པ་དགེ་་་་
རྒན་སོགས་མཁས་དབང་མང་པོ་ཞིག་གདན་ཞུས་ཀྱིས་ཞུ་དག་བྱས་
ཏེ་མངོན་གསལ་དོད་པོས་ཐག་ཆོད་པའི་ཡིག་ནོར་རྣམས་སྔ་མའི་་
གཞུང་ལུགས་ཁག་ལ་ཁུངས་གཏུགས་ཏེ་བཅོས་པ་ལས་གདམ་ང་་་་
དང་། སྨན་གྱི་བརྡ་ཆད་སོགས་དེ་བཞིན་ཁུངས་ལུང་མ་རྙེད་པའི་ཐེ་
ཚོམ་དང་བཅས་པ་རྣམས་རང་སོར་བཞག་ཡོད། ཤིན་ཏུ་དཀོན་་་་་
པའི་དཔེ་རྙིང་ཁག་ཅིག་ལ་མ་དཔེ་གཅིག་ལས་མེད་སྟབས་ཡིག་ནོར་
དང་ཆད་ལྷག་མི་ཉུང་བ་ཡོད་པ་གདོན་མི་ཟ། དེ་བཞིན་ཡི་གེ་མི་་་་
གསལ་བ་དང་བརྡ་མ་འཕྲོད་པ་དུས་ཐུང་འཕྲལ་སྒྲུབ་དགོས་པའི་་
རྐྱེན་ལས་ཞུ་དག་མཐར་ཕྱིན་པ་མ་བྱུང་བའི་རིགས་ལ་མཁྱེན་སྤྱན་
• 4 •



ཡངས་པའི་ཞིབ་འཇུག་པ་རྣམས་ཀྱིས་དུས་ཐོག་ཏུ་དག་ཐེར་གནང་
སྟེ་ཟི་ཁྲོན་མི་རིགས་དཔེ་སྐྲུན་ཁང་ལ་འབྲེལ་བ་བཀའ་སློབ་ཡོད་པ་
བསྒྲིགས་ལུགས་ཀྱི་ཐད་བསྐྱར་ཟློས་དང་ཁ་སྐོང་གང་ཡང་མ་་
བྱས་པར་དཔེ་རྙིང་སོ་སོའི་གཞུང་གི་ཁྱད་ཆོས་ལྟར་རང་སོར་བཞག་
ནས་འཚོལ་བདེའི་དཀར་ཆགས་དང་མཇུག་ཏུ་སོ་སོའི་ཞུས་དག་་་
བྱས་ཚུལ་ཕྲན་བུ་ཙམ་བཀོད་ཡོད། །
མདུན་ཤོག་རི་མོ་(ལུས་ནད་གཉེན་པོའི་རྟགས་ཅན་)ཞེས་པ་
འདིས་ནི་རྒྱུད་ཀྱི་དངོས་བསྟན་ལྟར་ལུས་ནད་གཉེན་པོའི་འབྲེལ་པ་
མཚོན་ཕྱིར་ཁྲོ་རུ་དགོན་བོད་སྨན་ཁང་གིས་ལག་ལེན་སླ་བཅོས་དང་
བརྫུན་བཟོ་མིན་པ་ངོ་སྤྲོད་ཞུ་ཕྱིར་ལས་རྟགས་སུ་མཁས་མཆོག་ཚེ་
རྣམ་རིན་པོ་ཆེའི་ཞལ་བཀོད་ལྟར་བྲིས་པའོ། །
དཔེ་ཚོགས་འདི་ཉིད་ཕྱོགས་བསྒྲིགས་བྱས་པའི་ཐོག་མཐའ་་་་
ཀུན་ཏུ་གངས་ཅན་མཁས་པའི་ཁྱུ་མཆོག་མཁན་ཚེ་རྣམ་རིན་པོ་ཆེ་
ནས་དགྱེས་ཚོར་ཆེན་པོའི་ཞལ་བཀོད་ལྷུག་པར་བསྩལ་ཞིང༌། དེ་་་་
མིན་གསོ་དཔྱད་སྨན་གྱི་རིག་པ་ལ་རང་བྱན་ཆུད་པའི་མཁས་པ་དུ་
མ་དང་། རིག་པ་འདི་ལ་ལྷག་བསམ་རྣམ་པར་དག་པའི་འཚོ་བྱེད་་
དུ་མ་སྡེ་དགེ་བོད་སྨན་ཁང་གཞན་ཡང་འབྲེལ་ཡོད་ལས་ཁུངས་དང་
• 5，



དབུ་ཁྲིད་ཚན་པ་ཁག་ནས་དཔེ་རྙིང་མཁོ་འདོན་དང་ཞུ་དག་ལེགས་
བསྒྲིགས་བཅས་ཀྱི་བྱ་བར་རོགས་རམ་གནང་བ་ལ་ཕྲན་གྱིས་སྙིང་་
ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན།
སླར་སྨྲས་པ།
དེ་ལྟར་བསྐྲུན་པའི་བསོད་ནམས་དཔག་མེད་དང༌། །
རྣམ་དཀར་དགེ་བའི་གཡུར་འབྲས་ཏིལ་འབྲུ་ཙམ། །
གང་མཆིས་སྲིད་གསུམ་ཞི་བ་ཆེན་པོའི་ཀློང་། །
བདེ་བའི་རྒྱ་མཚོའི་དཔལ་ལ་སྤྱོད་གྱུར་ཅིག །
ཛཡནྟུ །
མདོ་ཁམས་ས་ཡི་ཐིག་ལེ་ཆབ་འཁྱིལ་དགའ་བའི་ཚལ་ནས།
དཔལ་ཁྲོ་ཕུའི་རུ་དགོན་ཐེག་མཆོག་དར་རྒྱས་གླིང་གི་སྤྲུལ་མིང་པ།
ཀླུ་སྒྲུབ་རྒྱ་མཚོ་ནས།
༢༠༠༠ལོའི་ཟླ་༦པའི་ཚེས་༡༦ལ།
•
6 •



བ བ བ བ བ བ བ • • (1)
• • • •• (7)
............ (8）
བ• •བབ བ•• •བ• (9)
བ•• (11)
དཀར་ ཆག
དཔེ་སྐྲུན་གསལ་བཤད། ...............
བཤད་རྒྱུད་ཀྱི་རྒྱ་ཆེར་འགྲེལ་བ།
སྤྱིར་དམ་པའི་ཆོས་བྱུང་བའི་ཚུལ། ..........
.....................(3)
སྒོས་སུ་གསོ་བ་རིག་པ་བྱུང་ཚུལ། ..........
བཤད་རྒྱུད་འདི་བཀའ་བསྟན་གང་ཡིན་པ། ......
བཤད་རྒྱུད་གསུངས་པའི་ཚུལ། .........
................(9)
བཤད་རྒྱུད་ཀྱི་འགྲེལ་པ་དངོས། ..........
༡ རྩ་བ་མདོ་ཡི་གནས།.................
ལེའུ་དང་པོ། བཤད་རྒྱུད་ཀྱི་སྡོམ་ཚིག ..........
...................... (11）
༡ བཤད་པའི་རྒྱུད་འཆད་པ་པོ།
༢ བཤད་རྒྱུད་ཞུ་བ་པོ། ............
....................• (13)
༣ བཤད་རྒྱུད་ཞུ་བ།..…....…....
༤ བཤད་རྒྱུད་ཞུས་ལན། .......................................... (15)
༡ བཤད་རྒྱུད་བསླབ་པར་གདམས་པ།
༢ བཤད་རྒྱུད་སློབ་པའི་དགོས་འབྲེལ། ............….......(16)
༣ རྩ་བ་བཞི་མདོར་བསྟན་པ། ................................. (17)
༤ ཡན་ལག་བཅུ་གཅིག་བཤད་པ། ........................(18)
༥ གྲངས་ཀྱི་མཇུག་བསྡུ་བ།
•བ•བཟ• •བ• (11)
•.. བ བ བ • ••• (14)
•.. བ•• ••• (15)
..........
••• •བ•བ•• (19）



••• (20)
བབ• (22）
བབབབབབ་• (34）
• (41)
བབབ..• (46)
བ བ བ • (64）
༢ གྲུབ་པ་ལུས་ཀྱི་གནས། .......…....
ལེའུ་གཉིས་པ། ལུས་ཀྱི་ཆགས་ཚུལ། ..............
༡ ལུས་ཆགས་པའི་རྒྱུ། .............................................
༢ འཕེལ་བའི་རྐྱེན། ..........
༡ (ཉ་ཡི་གནས་སྐབས།） ........................................
༢ (རུས་སྦལ་གྱི་གནས་སྐབས།) ..…........................... (43)
༣（ཕག་གི་གནས་སྐབས།） ..................................
༣ བཙའ་བའི་རྟགས། ...…...........
ལེའུ་གསུམ་པ། ལུས་ཀྱི་འདྲ་དཔེ། ..........................................
•• (60)
ལེའུ་བཞི་པ། ལས་ཀྱི་གནས་ལུགས། ......…..................…....
༡ ལྡང་ཚད་ལུས་ཟུངས་ཀྱི་གནས་ལུགས། ................…...
༢ འབྲེལ་པ་རྩ་ཡི་གནས་ལུགས། ........................
༡ ཆགས་པའི་རྩ། ................. བ.....................(75)
༢ སྲིད་པའི་རྩ། .............
༣ འབྲེལ་བའི་རྩ།................................................ (78)
༤ ཚེ་ཡི་རྩ། ......................................................(90)
༣ གཉན་པ་གནད་ཀྱི་གནས་ལུགས། ....................(91）
༤ རྒྱུ་ལམ་བུ་གའི་གནས་ལུགས། ....
ལེའུ་ལྔ་པ། ལུས་ཀྱི་མཚན་ཉིད། .............
༡ གནོད་བྱ་ཁམས། ....................
......................(114）
༡ གནོད་བྱའི་དབྱེ་བ། ............
• 2•
བ བ བ• (75)
• •• (76)
•• (108）
• (112)
•• (114)



བ•བབ་བ• (130)
བབ•བབ•བ• (134）
བབབ་བ•(138）
༢ གནོད་བྱའི་ལས། ...........
••བ བབབ བ•བ བ•- (116)
༣ མེ་དྲོད་ཀྱི་ཚུལ། ............ བ..................(117)
༤ གནོད་བྱའི་གྱུར་ཚུལ། ...
བ བ•• • (125)
༥ འབྲས་བུ་རྫོགས་དུས། .....................................(128)
༢ གནོད་བྱེད་ཉེས་པ། ....... .....................(129)
༡ ཉེས་པའི་དབྱེ་བ། .............
༢ མངལ་དུ་གནས་ཚུལ། ...........
༣ ཉེས་པའི་རང་བཞིན། .......................................(136)
༤ མེ་དྲོད་ཀྱི་དབྱེ་བ། ............
བ བ བ བ བ བ བ བ བ བ བ• (137)
༥ ལྟོ་བ་སྲ་སྙི། .......
༦ ཉེས་གསུམ་གྱི་གནས། ......................................(138)
༧ ཉེས་གསུམ་གྱི་ལས། .......................................(139)
༨ ཉེས་པའི་མཚན་ཉིད།...............................(148)
ལེའུ་དྲུག་པ། ལུས་ཀྱི་ལས་དང་དབྱེ་བ།.................................... (151)
༡ ལུས་ཀྱི་ལས། .................. •.............................(151)
༢ ལུས་ཀྱི་དབྱེ་བ། ....….
ལེའུ་བདུན་པ། ལུས་ཀྱི་འཇིག་ལྟས། .......….. བ•བབབ•(167）
༡ རིང་བའི་འཆི་ལྟས། ...................................
༡ ཕོ་ཉའི་ལྟས། ..............
བ བབ• ••• •བ• ••• ••• (168）
༢ རྨི་ལམ་གྱི་འཆི་ལྟས། .............
༣ རྣམ་འགྱུར་གྱི་འཆི་ལྟས། ................
བ
•བ•• (153）
• • བབ• (168）
• • བབ་བབ• བབབབས་བ•བབས• • • (177
བབ• ཟབ• •བ•(189）
• 3 •



•བ• •བབ བ བ • • (189）
• • བ• (194）
•བབ་བ•བ་བ• (195）
༢ ཉེ་བའི་འཆི་ལྟས། ...........
༡ ཉེ་བའི་ལྟས། ...................... .....................(189)
༢ ཤིན་ཏུ་ཉེ་བའི་འཆི་ལྟས། ............
༣ མ་ངེས་པའི་འཆི་ལྟས། .....................…................(195)
༤ ངེས་པའི་འཆི་ལྟས། ..........................................
༣ འཕེལ་འགྲིབ་ནད་ཀྱི་གནས། ......................(198)
ལེའུ་བརྒྱད་པ། ནད་ཀྱི་རྒྱུ་བསྟན་པ།.....
...................... (199)
༡ ནད་ཀྱི་རིང་རྒྱུ། .......….....
.................... (200)
༡ རིང་རྒྱུ་སྤྱི།................................................... (200)
༢ རིང་རྒྱུའི་ནད་ཀྱི་ཁྱད་པར། ........................(202)
༢ ནད་ཀྱི་ཉེ་བའི་རྒྱུ། ...........….... ........................ (203)
ལེའུ་དགུ་པ། ནད་ཀྱི་རྐྱེན་བསྟན་པ། ..........................(205）
༡ སྐྱེ་མཆེད་ཀྱི་རྐྱེན། .....….........................…….…......(206)
༡ དུས་དམན་ལྷག་ལོག་པ། ....................................(207)
༢ དབང་པོ་དམན་ལྷག་ལོག་པ། ....................（209）
༣ སྤྱོད་ལམ་དམན་ལྷག་ལོག་པ། ..............................(213)
༢ གསོག་ལྡང་གི་རྐྱེན། །
.....................(216)
༡ གསོག་ལྡང་གི་རྒྱུ། .........
༢ གསོག་ལྡང་གི་ངོ་བོ། ............
..................... (220)
༣ གསོག་ལྡང་གི་དུས། ............ ..................... (223)
༣ སློང་རྐྱེན་དངོས། .....…........
•....• (227)
E FEELEEEEEE EE EE ELEEE， ， ，
བ•བབབ་བ• • (216）



བ•བ བ•• (230)
•• • (239）
•-• •བ• ...(239）
• •བ་བ•བ བབ• (240)
བ• བ•• ••• (241)
བ•བ•བ༌བ•བབ• (241）
༡ ཐུན་མོང་གི་སློང་རྐྱེན། ........... .............•(228)
༢ ཁྱད་པར་གྱི་སློང་རྐྱེན།
ལེའུ་བཅུ་པ། ནད་ཞུགས་པའི་ཆུལ། .......................................(234)
༡ ནད་འཇུག་པའི་ཚུལ། .........................................(234）
༢ བརྟེན་པའི་གནས། ........…..
༡ རླུང་གི་གནས། ...........
༢ མཁྲིས་པའི་གནས། ..................
༣ བད་ཀན་གྱི་གནས། .........
ལེའུ་བཅུ་གཅིག་པ། ནད་ཀྱི་མཚན་ཉིད། ...
༡ འཕེལ་ཟད་ཀྱི་རྒྱུ། .........
......................................(242)
༢ འཕེལ་ཟད་ཀྱི་རྟགས། ........ •....................(247)
༡ འཕེལ་བའི་རྟགས། .....
༢ ཟད་པའི་རྟགས། ..........................................(251)
༣ ཉེས་པ་འཁྲུགས་པའི་རྟགས། ........................(258)
༡ རླུང་འཁྲུགས་པའི་རྟགས། ................
༢ མཁྲིས་པ་འཁྲུགས་པའི་རྟགས།............................(261)
༣ བད་ཀན་འཁྲུགས་པའི་རྟགས།.......................(263）
ལེའུ་བཅུ་གཉིས་པ། ནད་ཀྱི་དབྱེ་བ།…........................
༡ ནད་ཀྱི་རྒྱུའི་དབྱེ་བ། .................................(269)
༢ རྟེན་གྱི་སྒོ་ནས་དབྱེ་བ། ...............................(271）
༡ (ཕོ་མོ་རྒན་བྱིས་ཀྱི་ནད་རིགས།) ........…..............(272)
བབ་བ••• (247）
•• བ•བ • (258）
ཟབ་བབ་བབ་བ•(268)
• 5 •



༢ (ཉེས་པའི་དབྱེ་བ་༡༠ ༡།) .................................(275）
༣ （གཙོ་བོའི་དབྱེ་བ་༡༠ ༡།) ....... ......................(280)
༤ (གནས་ཀྱི་དབྱེ་བ་༡༠ ༡།) .................................(295)
༥ (རིགས་ཀྱི་དབྱེ་བ་༡༠ ༡།） ........................(300)
༣ རྣམ་པའི་སྒོ་ནས་དབྱེ་བ། .................................. (308)
༤ ནད་སོ་སོའི་དོན་སྟོན་པ། .................................(311)
༡ ནད་སློང་བའི་རྒྱུ། ..........................................(311)
༢ ནད་ཀྱི་སྔར་ཚུལ། ..........................................(311)
༣ ནད་རྟགས་ཚུལ་ཕྱེད་པ། ....................................(312)
༤ དཀྱེལ་དུ་གྱུར་པ། ........….....….
..…...............(312)
༤ བྱ་བ་སྤྱོད་ལམ་གྱི་གནས། .......................................(321)
ལེའུ་བཅུ་གསུམ་པ། རྒྱུན་དུ་སྤྱོད་པའི་སྤྱོད་ལམ། ...................
༡ ཚེ་རྐྱང་པའི་སྤྱོད་ལམ། ...............
༢ འཇིག་རྟེན་མི་ཆོས་སྤྱོད་པ།.............................(342)
༣ དམ་པ་ལྷ་ཆོས་སྤྱོད་པ། ....................................... (347)
ལེའུ་བཅུ་བཞི་པ། དུས་སུ་སྤྱོད་པའི་སྤྱོད་ལམ། ..................... （357)
༡ དུས་དྲུག་གི་ངོས་འཛིན། .......................................(357)
༢ དུས་སྐད་ཅིག་ལ་སོགས་གྲུབ་ཚུལ། ...........................(359)
༣ ཉི་མ་ལྷོ་བྱང་དུ་བགྲོད་ཚུལ།
...... .....
.......................(359).
༤ ཉི་མ་བྱང་བགྲོད་ཀྱི་ནུས་སྟོབས། ..............................(361）
༥ ཉི་མ་ལྷོ་བགྲོད་ཀྱི་ནུས་སྟོབས། .............................（362)
• • ཟབ• •བ• (322)
• 6 •



བབ་བབ•བབ•(368）
༦ དགུན་སྟོད་ཀྱི་སྤྱོད་ལམ། ........... •བབ་བ•• •བ•བ•(365）
༧ དགུན་སྨད་ཀྱི་སྤྱོད་ལམས། ..................................(868)
དཔྱིད་ཀྱི་སྤྱོད་ལམ། །
༩ སོས་ཀའི་སྤྱོད་ལམ། ..........................................(369)
༡༠ དབྱར་གྱི་སྤྱོད་ལམ། ..........................................(371)
༡༡ སྟོན་གྱི་སྤྱོད་ལམ། ..........................................(372)
ལེའུ་བཅོ་ལྔ་པ། གནས་སྐབས་ཀྱི་སྤྱོད་ལམ། ..........................(374)
༡ དགག་པར་མི་བྱ་བ་བཅུ་གསུམ། ..............................(375)
༢ ནད་རིགས་མི་ལྡང་བ་སྦྱང་བའི་དུས། ....................(382）
༥ འཚོ་བ་ཟས་ཀྱི་གནས། ...............
•བབ བ•• (388）
ལེའུ་བཅུ་དྲུག་པ། ཟས་ཀྱི་ཚུལ། ..........................................(390)
༡ ཟས་ཀྱི་རིགས་བསྟན་པ། ........................
༡ འབྲུ་ཡི་སྡེ།...........
......................(390)
༢ ཤ་ཡི་སྡེ། ...............
.........................(394）
༣ སྣམ་གྱི་སྡེ།...................................................(402)
༤ སྔོ་ངད་ཀྱི་སྡེ།................................................(404)
༥ གཡོས་སྦྱར་གྱི་སྡེ། ....
བ.................. བ••(406）
༢ སྐོམ་གྱི་ཚུལ་བསྟན་པ། ............ .... .............•(413）
༡ འོ་མའི་སྡེ།.......
.....................(413）
༢ ཆུ་ཡི་སྡེ། ...
༣ ཆང་གི་སྡེ།......
• • • • (423)
བ་བབབ• བ་... བབ•བ•(390）
，
•བ•བ་བ•• (416）
• 7，



• • • •-• • •• ••• (433）
• • • • (435)
•(457）
བ•བ•བ་བ•བ་བ• (462)
••• (463）
ལེའུ་བཅུ་བདུན་པ། ཟས་སྐོམ་བསྡམ་པ། ........
༡ སྦྱར་དུག་བརྟག་པ། ................
༢ གྱུར་དུག་བརྟག་པ། .......................................... (438)
ལེའུ་བཅོ་བརྒྱད་པ། ཟས་ཚོད་རན་པར་བཟའ་བ། ...............…...(449）
༡ ཟས་ཚོད་མ་ཟིན་པའི་སྐྱོན། .................................. (451）
༢ ཟས་ཚོད་བཟུང་བའི་ཚད་དམ་ཆ། ...........................(456）
༣ སྐོམ་འཐུང་བའི་ཚུལ། ................
༤ ཟས་ཚོད་ཟིན་པའི་ཕན་ཡོན། ........................... (460）
༦ སྦྱོར་བ་སྨན་གྱི་གནས། ..…......
ལེའུ་བཅུ་དགུ་པ། རོ་དང་ཞུ་རྗེས་བསྟན་པ། ......................(463)
༡ སྨན་གྱི་རོ།......
༡ རོ་ཡི་རྟེན། .......
༢ རོའི་དབྱེ་བ། ....
.....................(469)
༣ རོ་ཡི་ངོ་བོ། ...
༤ རོ་ཡི་སྡེ་ཚན།.....
༥ རོ་ཡི་ལས།…......
༢ ཞུ་རྗེས་བསྟན་པ། ............................................. (481）
ལེའུ་ཉི་ཤུ་པ། སྨན་གྱི་ནུས་པ།.....…..…......... བ...................... (483）
༡ སྤྱིར་རོའི་ནུས་པ། .......…….….. ........བ བ..........• (483）
༡ ནུས་པ་བརྒྱད། .............................................(484)
༢ སྟོབས་གཉིས།
•• •བ• • (463)
• •• ••• • ••( 463）
ཟ•• (471）
•བ•བ• (471)
•• (474）
• • • (487)
• 8 •



བ བ བས• •བ• • • (489)
བབ• •བས• • བ•བབ• •བ་•• (506）
•བབ•བབ...• (506）
བ•བ... བབ• (511)
༣ ཡོན་ཏན་བཅུ་བདུན། .............
༢ བྱེ་བྲག་ངོ་བོའི་ནུས་པ།
༡ རིན་པོ་ཆེའི་སྨན་ནུས། ........................
༢ རྡོ་སྨན་གྱི་ནུས་པ། .......................................(507）
༣ ས་སྨན་གྱི་ནུས་པ། .....….....….... ................. བ••(510）
༤ ཤིང་སྨན་གྱི་ནུས་པ། .......................................(511)
༥ རྩི་སྨན་གྱི་ནུས་པ། ....................................... བ བ༠• (511)
༦ ཐང་སྨན་གྱི་ནུས་པ།
• ..........་ ་་
༧ སྔོ་སྨན་གྱི་ནུས་པ། ..........................................(520)
༨ སྲོག་ཆགས་ཀྱི་སྨན་ནུས། ............................(529)
ལེའུ་ཉེར་གཅིག་པ། སྨན་གྱི་སྦྱར་ཐབས། .....
༡ སྡེ་ཚན་དུ་སྦྱར་ཐབས། །
༢ རོ་སྡེབ་སྟེ་སྦྱོར་ཐབས། བ......................................(544)
༣ ནུས་སྡེབ་སྦྱར་ཐབས། .............
༧ ཆ་བྱད་དཔྱད་ཀྱི་གནས། ...............
ལེའུ་ཉེར་གཉིས་པ། ཆ་བྱད་དཔྱད། .......................................(556)
༡ ནད་སེལ་བའི་གཉེན་པོ་དཔྱད། .......................(558)
༢ ཆ་བྱད་ལག་ཆའི་དབྱེ་བ། ........ •.......• (558)
༡ ཟུག་རྔུ་བརྟག་པའི་ཆ་བྱད། ...........................(559)
༢ སྐམ་པའི་ཆ་བྱད། ...................................…....(562)
༣ གཙག་བུའི་ཆ་བྱད། ................
••• (564）
|
• •• བ•བབ• ཟབ• (538）
•བ་བ• (538）
• (555)
བ• (556)
• 9 •



••བབ• (564）
ད••• •བ•བབ་• •བ•བ་བ•བབབ•བ• བ• (584）
•.• (584）
...• ••• (585）
༤ དབུག་པ་ཐུར་མའི་ཆ་བྱད། ........
༥ ཕྲན་བུའི་སྣ་ཚོགས་པའི་ཆ་བྱད། ......................(586)
༨ ཐ་མལ་ནད་མེད་ཀྱི་གནས། ......... བ..................•(572)
ལེའུ་ཉེར་གསུམ་པ། མི་ན་བ་གནས་པ། ....
.....• (572)
༡ མི་ན་བར་གནས། ........................
......................(573)
༢ རྒས་པ་ཚེ་བསྲིང་བའི་ཐབས། ....
བ•བ• ••• • •• (577）
༩ ངོས་བཟུང་རྟགས་ཀྱི་གནས། ...
ཟབ་བ•• བབ•(582）
ལེའུ་ཉེར་བཞི་པ། ཉེས་པ་དངོས་སྟོན།.........
༡ སློང་བ་རྒྱུ།.....................
༢ མཚན་ཉིད་རྟགས།....
༣ ཕན་གནོད་བསྟེན་པ། .......................................... (590)
ལེའུ་ཉེར་ལྔ་པ། ངན་གཡོ་སྐྱོན་བརྟག། ........
༡ མཚན་ཉིད་ཤེས་བྱ། །
•-• •བ• • • • • (592）
༢ མཚང་འབྲུ་སྟོན་པ། ................. བབ་བ• ••• (593)
༣ དུས་བསྲིང་བ། ................................................ (593)
༤ རྗེས་བཅད་ཀྱི་བརྟག་པ། ..........
ཟ••(594)
༥ བཅུད་ལ་བོར་བ། .............
....................•(594）
༦ ཁ་བཅིང་སྟོན་པ། ................... .....................• (595)
༧ སྤོ་ལ་གདོན་པ། ....................... བ........• (595）
༨ ཐབས་འོག་གཞུག་པ། ................
...................... (596）
ལེའུ་ཉེར་དྲུག་པ། སྤང་བླང་མུ་བཞི།...
• • ••• (591）
•.....
• (598）
• 10 •



བབ་བ•བ• (604)
ཟབ་བ•བ་བབས་བབབབ•བས་ ཟབཟ••བ་བ•བཟ• •• (606）
༡ གསོ་སླ་བ།••。བབ• ••• ••• •。བབ• • ••• •• •བ•བབ• •བ• • •• ••• •• • བ.......•(598）
༢ གསོ་དཀའ་བ། ..................
༣ གསོ་བ་ཙམ། .................
༤ སྤང་བར་བྱ་བ། ................................................ (607)
༡༠ གསོ་བྱེད་ཐབས་ཀྱི་གནས། ................................(610)
ལེའུ་ཉེར་བདུན་པ། གསོ་ཚུལ་སྤྱིར་བསྟན་པ། ...................(612)
༡ སྤྱིའི་གསོ་ཚུལ། ..............
.....................• (612）
༡ ཇི་ལྟར་གསོ་བ། .............................................(612)
༢ གང་གིས་གསོ་བ། .......................................... (614）
༣ སོས་པའི་ཚད། .............................................(618)
༢ བྱེ་བྲག་གི་གསོ་ཚུལ། ..........................................(620)
༡ མ་ཞུ་བ་དང་བཅས་པ། ....................................(620)
༢ རང་རྒྱུད་ཅན་གྱི་གསོ་ཚུལ། .............................
༣ གཞན་དབང་ཅན་གྱི་གསོ་ཚུལ། •.......................... (623）
༣ ཁྱད་པར་གསོ་ཆུལ་མདོར་བསྡུས།........................(624）
ལེའུ་ཉེར་བརྒྱད་པ། ཁྱད་པར་གྱི་གསོ་ཚུལ། .............................. (627)
༡ སད་མདས་གསོ་ཆུལ། .............
.......................• (628)
༢ སྤྱི་ལ་དར་འཕྱར་གྱི་གསོ་ཚུལ། ................................. (630)
༣ རྟ་རྒོད་དཀྱུས་འཛིད་ཀྱི་གསོ་ཚུལ། ......................(630）
༤ སྐྱུར་མོས་ཉ་ལེན་གྱི་གསོ་ཚུལ། ..........................(633）
༥ མི་ཤ་འཕྲང་འཕྲད་ཀྱི་གསོ་ཚུལ། ............ བ• (633）
• 11 •



བ.......• (658)
༦ སྐས་གདང་མས་འཛེག་གི་གསོ་ཚུལ།..........................
༧ དཔའ་བོ་དགྲ་འདུལ་གྱི་གསོ་ཚུལ། .... •...................(634）
ར དམེ་ཤོར་འཁྲུགས་ཟླུམ་གྱི་གསོ་ཚུལ།.................. (636）
༩ མཛོ་ཁལ་ལུག་ཁལ་ལྟ་བའི་གསོ་ཚུལ། ..................(639）
ལེའུ་ཉེར་དགུ་པ། གསོ་ཐབས་གཉིས། .........................……..(643)
༡ སྟོབས་སྐྱེད་བརྟ་བྱ། .......................................... (644)
༢ ཉམས་དམད་སྨྱུང་བྱ།...............................…...(648)
ལེའུ་སུམ་ཅུ་པ། ཉེས་གསུམ་གསོ་ཐབས་དངོས།......................(655)
༡ རླུང་ནད་གསོ་ཐབས། .....
•• ••• བ•• ••• •-• •• ••• (656)
༢ མཁྲིས་པའི་གསོ་ཐབས། ......
༣ བད་ཀན་གྱི་གསོ་ཐབས། .....
༡༡ བྱ་བྱེད་སྨན་པའི་གནས། ..................................... (672)
ལེའུ་སོ་གཅིག་པ། གསོ་བ་པོ་སྨན་པ། ••• ••• •• • • ..................•(672)
༡ སྨན་པའི་རྒྱུ། ...........….......
..................... (673)
༡ བློ་དང་ལྡན་པ། ..…..…......
༢ བསམ་པ་དཀར་བ། .......................................(674)
༣ དམ་ཚིག་ལྡན་པ། ..........................................(677)
༤ རྣམ་པར་བཟོ་བ། ..................
.....................(683）
༥ བྱ་བ་ལ་བརྩོན་པ། ......
༦ མི་ཆོས་ལ་མཁས་པ། .........
༢ སྨན་པའི་ངོ་བོ། ...............
(659）
བ• • • • •• • (674)
བ•བ•བ• (684）
བ.......• (688）
• •བ• བ• • (689)
• 12 •



བ་བབ བ་...• (689）
•..............
•་་་•བ•••• ••་་་་༌༌•••••••••••••• །
བབ་བབབབ•... (690）
༣ སྨན་པའི་ངེས་ཚིག ........
༤ སྨན་པའི་དབྱེ་བ།
༥ སྨན་པའི་ལས། .............................................(697)
༦ སྨན་པའི་འབྲས་བུ། ..........................................(708)
ཞུ་དག་ལེགས་སྒྲིག་སྐོར་གྱི་གཏམ་ཀུན་ཡིད་དྭངས་བྱེད་མེ་ལོང་། .....(714)
• 13•



༄༅། །བཤད་པའི་རྒྱུད་ཀྱི་རྒྱུ་ཆེར་འགྲེལ་བ་བདུད་རྩིའི་
ཆུ་རྒྱུན་ཞེས་བྱ་བ་བཞུགས་སོ། །
བྱང་པ་རྣམ་རྒྱལ་གྲགས་པ་བཟང་པོས་མཛད།



༄༅། །ན་མ་ཤི་ཀ་ལ་ཙཀྲ་ཡ། བཤད་པའི་རྒྱུད་ཀྱི་རྒྱ་ཆེར་འགྲེལ་པ་་་་
བདུད་རྩིའི་ཆུ་རྒྱུན་ཞེས་བྱ་བ། བླ་མ་དང་སངས་རྒྱས་དང་བྱང་ཆུབ་སེམས་་་
དཔའ་རྣམས་ལ་ཕྱག་འཚལ་ལོ། །
སེམས་ཅན་མ་ལུས་སྲིད་ལས་སྒྲོལ་བའི་སླད།།
རྒྱ་ཆེན་ཕ་རོལ་ཕྱིན་དྲུག་རླབས་ཆེན་གྱི། །
སྤྱོད་པ་བློ་ཡི་མཁའ་ལས་བརྒལ་གྱུར་ཅིང་།།
སྨོན་ལམ་གྲུབ་པ་དེ་ལ་ཕྱག་འཚལ་ལོ། །
བདེ་གཤེགས་ཉིད་སྐུའི་རྣམ་འཕྲུལ་མཐའ་ཡས་ཤིང་། །
བརྒྱད་ཁྲི་བཞི་སྟོང་གསུངས་དབྱངས་མི་ཟད་པ།།
ཐུགས་རྗེས་འགྲོ་བ་ཀུན་ལ་རྟག་ཏུ་གཟིགས། །
ཤཱཀྱ་སེང་གེ་རྟག་ཏུ་རྒྱལ་གྱུར་ཅིག །
དངོས་སུ་གསུངས་དང་རྗེས་སུ་གནང་བ་དང་།།
བྱིན་གྱིས་བརླབས་པའི་གསུང་རྒྱུན་དྲི་མ་མེད།།
མཚན་ཙམ་ཐོས་པས་ནད་ཀྱི་གདུང་སེལ་བ། །
སྨན་པའི་རྒྱལ་པོ་དེ་ལ་ཕྱག་འཚལ་ལོ། །



སྐྱེ་དགུའི་བདག་དང་ཕ་ཁོལ་སོགས། །
ལྷ་མིའི་སྨན་པ་མཆོག་རྣམས་ལ། ། །
བཏུད་ནས་དཔལ་ལྡན་བཤད་རྒྱུད་ཀྱི། །
འགྲེལ་པ་འདིར་ནི་འབྲི་བར་བྱ།།
དེ་ལ་འདིར་མཆོད་པར་བརྗོད་པ་སྔོན་དུ་འགྲོ་བར་རྩོམ་པ་ལ་འཇུག་པ་
ཡིན་ཏེ། མདོ་གནས་ལེའུ་དང་པོའི་འགྲེལ་བ་ཟླ་ཟེར་ལས། གང་གི་ཕྱིར་མངོན་
པར་འདོད་པའི་ལྷ་ལ་ཕྱག་བྱ་བ་སྔོན་དུ་འགྲོ་བས་ནི། རྩོམ་པ་ལ་འཇུག་པ་་་་་
ཐམས་ཅད་རིང་པོ་མི་ཐོགས་པར་གེགས་མེད་པ་ཉིད་དུ་རྫོགས་ཤིང་འབྲས་བུ་
（དང་)བཅས་པར་འགྱུར་རོ། །དེའི་ཕྱིར་འདོད་པའི་ལྷ་ལ་ཕྱག་བྱས་ནས། དེའི་
འོག་ཏུ་སྨན་དཔྱད་ཀྱི་རྒྱུད་བྱེད་པས། རྒྱུད་འདི་ཐམས་ཅད་རྩོམ་པ་ལ་འཇུག་
པ་ཡིན་ནོ། །དེ་བཞིན་དུ་འདིར་ཡང་འབྲེལ་བ་ལ་སོགས་པ་བཞི་བརྗོད་པར་བྱ་
དགོས་ལ། །ཚིག་ནི་རིམ་གྱིས་འཇུག་པ་ཡིན་པས་འདི་དག་ཅིག་ཅར་བརྗོད་་་
པར་མི་ནུས་སོ། །དེ་བས་ན། དང་པོ་རེ་ཞིག་འབྲེལ་བ་བཤད་པར་བྱའོ། །དེ་་་
ཡང་གང་ཕྱིར་འབྲེལ་བ་བརྗོད་པ་ཡིས། ཉན་པ་པོ་ཡིས་འཇུག་པ་འགྲུབ། །དེ་་་
བས་བསྟན་བཅོས་ཐམས་ཅད་ལ། འབྲེལ་བ་དང་པོར་བརྗོད་པར་བྱ། ཞེས་་་་
བཤད་པས་ན། འབྲེལ་བ་བརྗོད་དགོས་ལ། དགོས་པ་ཡང་། བསྟན་བཅོས་དག་
ནི་ཐམས་ཅད་དང་། ལས་ནི་ཅི་ཡང་རུང་བ་ཡི། ཇི་སྲིད་དགོས་པ་མ་སྨྲས་པར།
དེ་སྲིད་དེ་ནི་སུ་ཞིག་འཛིན། ཅེས་བཤད་པ་ཡིན་ནོ། །དེ་ལ་འདིར་འབྲེལ་བ་ནི།
ཐབས་(ནད་)ཀྱི་མཚན་ཉིད། ཐབས་ལས་བྱུང་བ་ནད་ཉེ་བར་ཞི་བ་ཚེའི་རིག་
བྱེད་དེ། དེ་དག་ཐབས་དང་ཐབས་ལས་བྱུང་བའི་མཚན་ཉིད་དུ་འབྲེལ་བ་ནི་་
འབྲེལ་བའོ། །དགོས་པ་ནི། ཁམས་དང་རང་བཞིན་གྱི་བྱ་བ་ཡང་སྟོན་པ་ནི།
• 2 •



གཞུང་འདིའི་དགོས་པ་ཡིན་ལ། དགོངས་ （ དགོས་པའི་དགོས་པ་ནི། ཆོས་
དང་ནོར་དང་འདོད་པ་རྫོགས་པ་ཡིན་ནོ། །ཞེས་འབྱུང་བས། འདིར་ཡང་་་་་་
འདོད་པའི་ལྷ་ལ་ཕྱག་བྱས་ནས། བཤད་པའི་རྒྱུད་བཤད་པར་བྱ་སྟེ། དེ་ལ་ཡང་།
སྤྱིར་དམ་པའི་ཆོས་བྱུང་བ་དང་། དགོས་སུ་གསོ་བ་རིག་པ་བྱུང་ཚུལ་དང་།
ཁྱད་པར་རྒྱུད་འདི་བཀའ་དང་བསྟན་བཅོས་གང་ཡིན་པ་དང༌། དེ་གསུང་པའི་
ཚུལ་དང་། རྒྱུད་ཀྱི་བཤད་པ་དངོས་ལ་འཇུག་པ་དང་ལྔ་ལས།
སྤྱིར་དམ་པའི་ཆོས་བྱུང་བའི་ཚུལ།
དང་པོ་སྤྱིར་དམ་པའི་ཆོས་འབྱུང་པའི་ཚུལ་ནི། སྙིང་རྗེ་ཆེན་པོ་པད་མ་་་་
དཀར་པོ་ལས། མི་འབྱེད་འཇིག་རྟེན་གྱི་ཁམས་འདིའི་སྔོན་རོལ་དུ་སྣོད་འཇིག་
པར་གྱུར་པའི་ཚེ། ས་ཆེན་པོ་རྒྱ་མཚོ་གཅིག་ཏུ་གྱུར་པ་ན། གནས་གཙང་མའི་
རིས་ཀྱི་ལྷའི་བུ་རྣམས་ཀྱི། ལྷའི་མིག་གིས་ཆུས་འཇིག་པ་ཐམས་ཅད་ལ་རྣམ་་་་
པར་བལྟའོ། །དེ་དག་གིས་བལྟས་པ་ན། འཛམ་བུའི་གླིང་དུ་པད་མ་ཆེན་པོ་་་་་
གསེར་གྱི་ཁ་དོག་ལྟ་བུ་གསེར་གྱི་འོད་འབྱུང་བ། འདབ་མ་སྟོང་ཡོད་པ། བསུང་
ཞིམ་པ། ཡིད་དུ་འོང་བ་སྟོང་ཐམ་པ་མཐོང་ངོ་། །ཨ་ལ་ལ། བསྐལ་པ་འདི་ནི་་་
བཟང་པོ་སྟེ། སངས་རྒྱས་སྟོང་འབྱུང་ངོ་ཞེས་བཤད་པ་ལྟར། སངས་རྒྱས་སྟོང་་་
འབྱུང་བའི་ནང་ནས། དེ་བཞིན་གཤེགས་པ་འཁོར་བ་འཇིག་དང་། དེ་བཞིན་
གཤེགས་པ་གསེར་ཐུབ་དང་། དེ་བཞིན་གཤེགས་པ་འོད་སྲུང་རྣམས་བྱོན་ཟིན་
ནས། སྙིགས་མ་ལྔ་རྡོལ་བའི་སེམས་ཅན་གྱི་དོན་དུ་སྙིང་སྟོབས་ཆེན་པོས།
སེམས་ཅན་གྱི་དོན་དུ་སྨོན་ལམ་མཛད་པ། དེ་བཞིན་གཤེགས་པ་ཤཱཀྱ་་
• 3 •



ཐུབ་པ་འདི་ཉིད་སྒྲིབ་གཉིས་བག་ཆགས་དང་བཅས་པ་མ་ལུས་པར་སྤངས་ནས།
འོག་མིན་དུ་མངོན་པར་རྫོགས་པ་སངས་རྒྱས་ཤིང་སྤྲུལ་པ་པོ་འདིར་འཚང་རྒྱ་
བའི་རྣམ་པ་སྟོན་པའི་སླད་དུ། དགའ་ལྡན་གྱི་གནས་སུ་བྱང་ཆུབ་སེམས་དཔའ་
དམ་པ་ཏོག་དཀར་པོ་ཞེས་བྱ་བ་གྱུར་ཅིང་། དེ་ནས་འཛམ་བུ་གླིང་དུ་ཆོས་ཀྱི་
འཁོར་ལོ་བསྐོར་བའི་སྐབས་སུ་བབ་པར་མཁྱེན་ནས་གཟིགས་པ་ལྔ་ཡི་སྒོ་ནས་
གཟིགས་ནས་དུས་ཚེ་ལོ་བརྒྱ་པ་དང་གླིང་འཛམ་བུའི་གླིང་དང་། ཡུལ་དབུས་་
དང༌། རིགས་རྒྱལ་རིགས་ཀྱི་ནང་ནས་འཁོར་ལོས་བསྒྱུར་བའི་རྒྱལ་རིགས་རྒྱལ་
པོ་ཟས་གཙང་མ་རིགས་ཀྱི་ཡོན་ཏན་དྲུག་ཅུ་རྩ་བཞི་དང་ལྡན་པ་དང་། དེའི་་་
བཙུན་མོ་སྒྱུ་མ་ལྷ་མཛེས་བུད་མེད་ཀྱི་ཡོན་ཏན་སུམ་ཅུ་རྩ་གཉིས་དང་ལྡན་པར་
གཟིགས་ནས། དགའ་ལྡན་ནས་བྱོན་པའི་ཚེ། གླང་པོ་ཆེ་ཐལ་དཀར་མཆེ་བ་་་
དྲུག་ལྡན་པའི་རྣམ་པར་སྤྲུལ་ནས། ཟིལ་གནོན་ཞེས་པ་མེ་ཕོ་རྟའི་ལོ་ས་ག་ཟླ་་
བའི་ཚེས་བཅོ་ལྔའི་ཉིན་ལྷ་མོ་སྒྱུ་འཕྲུལ་མ་ཆེན་མོ་གསོ་སྦྱོང་བླངས་པའི་ཉིན་་་་
པར་ལྷུམས་སུ་ཞུགས་པའི་རྣམ་པ་བསྟན་ཅིང་། རྒྱལ་གྱི་ཟླ་བའི་ཚེས་བཅོ་ལྔའི་
ཉིན་ལུམ་བའི་ཚལ་དུ་བཙའ་བའི་རྣམ་པ་བསྟན་ནས། ཚངས་པ་དང་བརྒྱ་བྱིན་
ལ་སོགས་པས་ལྷའི་སྤོས་ཆུ་དྲི་ཞིམ་པོའི་ཁྲུས་དང་། མེ་ཏོག་གི་ཆར་དུ་མ་ཕབ་
ཅིང་། ཕྱོགས་བཞི་དང་སྟེང་འོག་ཏུ་གོམ་པ་བདུན་རེ་བྱོན་ཏེ། དེ་ཡང་ཤར་དུ་
དགེ་བའི་ཆོས་ཐམས་ཅད་ཀྱི་སྔོན་ （ དོན་）དུ་འགྲོ་བར་བྱའོ། །ཞེས་དང་། །
ལྷོར་བྱོན་ཏེ་ལྷ་མི་རྣམས་ཀྱི་སྦྱིན་གནས་སུ་འགྱུར་བར་བྱའོ། །ཞེས་དང་། ནུབ་
ཏུ་བྱོན་ཏེ། ང་ནི་འཇིག་རྟེན་ན་ཕུལ་དུ་ཕྱིན་པའོ། །འདི་ནི་ངའི་སྐྱེ་བའི་ཐ་མ་སྟེ།
སྐྱེ་བ་དང་རྒ་བ་དང་ན་བ་དང་འཆི་བ་མཐར་དབྱུང་ངོ། །ཞེས་དང་། བྱང་དུ་་་
བྱོན་ཏེ། སེམས་ཅན་གྱི་ནང་ནས་བླ་ན་མེད་པར་བྱའོ། །ཞེས་དང་། འོག་ཏུ་བྱོན་



ཏེ་བདུད་དང་བདུད་ཀྱི་སྡེ་གཞོམ་པར་བྱའོ། །ཞེས་དང༌། དམྱལ་བ་པ་ཐམས་་
ཅད་ཀྱི་སེམས་ཅན་དམྱལ་བའི་མེ་གསོད་པའི་ཆོས་ཀྱི་ཆར་སྤྲིན་ཆེན་པོའི་ཆར་
ཕབ་སྟེ། དེ་དག་བདེ་བས་ཚིམ་པར་བྱའོ་ཞེས་དང་སྟེང་དུ་བྱོན་ཏེ་སེམས་ཅན་
ཐམས་ཅད་ཀྱི་གྱེན་དུ་བལྟ་བ་འགྱུར་བ་བྱའོ། །ཞེས་གསུངས་ཏེ། གོམ་པ་བདུན་
བདུན་བོར་བ་དང་པད་མ་བྱུང་ངོ། །དེའི་ཚེ་བཀྲ་ཤིས་པའི་ལྟས་ཕྱོགས་ཐམས་
ཅད་དུ་སྣང་བས་གང་བ་དང་། ཡུལ་ཆེན་པོ་བཞིར་རྒྱལ་ཕྲན་བཞི་བཙས། ཡ་་
རབ་ཀྱི་རིགས་ལྔ་བརྒྱ། གྲགས་ལྡན་མ་ལ་སོགས་པ་བརྒྱ་བརྒྱ། འདུན་པ་ལ་་་་
སོགས་པ་བྲན་ལྔ་བརྒྱ། ལྔ་ལྡན་ལ་སོགས་པ་རྟེའུ་ཕོ་ཁྲི་མོ་ཁྲི་བ་གླང་ཁྲི་ཡང་་་་་
བཙས། གླིང་གི་དབུས་སུ་བྱང་ཆུབ་ཀྱི་ཤིང་སྐྱེས། སྐྱེད་ཚལ་ལྔ་བརྒྱ། གཏེར་ལྔ་
བརྒྱ་ཡང་བྱུང་སྟེ། རྒྱལ་བུ་དོན་ཐམས་ཅད་གྲུབ་པ་བཏགས་སོ། །དེ་ནས་་་་་
ཚོད་ལ་བབས་པའི་ཚེ། རིག་པའི་གནས་ཐམས་ཅད་དཀའ་ཚེགས་མེད་པར་་་་
ཐུགས་སུ་ཚུད་ཅིང་། ཨམ་ག་དང་། མ་ག་དྷ ར་སྒྱུ་རྩལ་བསྟན་ནས་སྐྱེ་བོ་དྲེགས་
པ་ཅན་རྣམས་ཚར་བཅད་ནས་འགྲན་ཟླ་མེད་པར་མཛད་དོ། །དེ་ནས་འཇིག་
རྟེན་ཆོས་དང་མཐུན་པར་བྱ་བ་དང་། མ་ནིང་གི་དོགས་པ་བཟློག་པའི་སླད་དུ་
བཙུན་མོའི་འཁོར་གྱིས་ཡོངས་སུ་བསྐོར་ཏེ། ལོ་ཉི་ཤུ་རྩ་དགུའི་བར་དུ་ཁབ་ཏུ་
བཞུགས་སོ། །དེ་ནས་སྐྱེད་མོས་ཚལ་དུ་བྱོན་ཏེ་རིམ་གྱིས་སྐྱེ་བ་དང༌། རྒས་པ་
དང༌། ན་བ་དང་། འཆི་བ་རྣམས་གཟིགས་ནས་ངེས་པར་འབྱུང་བའི་རྣམ་པ་་་
བསྟན་ཏེ། མཆོད་རྟེན་རྣམ་དག་གི་དྲུང་དུ་གཤེགས་ཏེ་རང་གིས་རང་རབ་ཏུ་་
བྱུང་བ་མཛད་དེ། ན་ར་ཛ་རའི་འགྲམ་དུ་ལོ་དྲུག་ལ་དཀའ་བ་སྤྱད་པ་མཛད་་་་
ཅིང། མ་ག་དྷ ར་བྱང་ཆུབ་ཀྱི་ཤིང་དྲུང་དུ་སྲོད་ལ་བདུད་བཏུལ་ཞིང་ཐོ་རངས་
མངོན་པར་རྫོགས་པར་སངས་རྒྱས་པའི་རྣམ་པ་བསྟན་པ་ཡིན་ནོ། །དེ་ནས་་་་་
• 5，



ཚངས་པ་གཙུག་ཕུད་ཅན་གྱིས་ཆོས་ཀྱི་འཁོར་ལོ་བསྐོར་བར་གསོལ་བ་ནན་་་་
ཆེར་བཏབ་པས་མཐར་ཞལ་གྱིས་བཞེས་ཏེ། ཡུལ་ཝ་ར་ཎ་སིར་ཉན་ཐོས་ཀྱི་་་་
ཐེག་པའི་རིགས་སུ་གྱུར་པ་འཁོར་ལྔ་སྡེ་བཟང་པོ་ལས་བརྩམས་ཏེ་ཐོག་མར་་་་
བདེན་པ་བཞིའི་ཆོས་ཀྱི་འཁོར་ལོ་བསྐོར་ཅིང་། བྱ་རྒོད་ཕུང་པོའི་རི་བོ་ལ་་་་་
སོགས་པར་འཁོར་འཕགས་པ་སྤྱན་རས་གཟིགས་ལ་སོགས་པ་ནས་བརྩམས་ཏེ།
ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་མཚན་ཉིད་མེད་པའི་ཆོས་ཀྱི་འཁོར་ལོ་
བསྐོར་ལ། གནས་པད་མ་ཅན་ལ་སོགས་པར་ངོ་བོ་ཉིད་གསུམ་ལས་བརྩམས་ཏེ་
དོན་དམ་རྣམ་པར་ངེས་པའི་ཆོས་ཀྱི་འཁོར་ལོ་བསྐོར་རོ། །ཐེག་པ་ཆེན་པོའི་་་
ནང་ནས་རྡོ་རྗེ་ཐེག་པའི་དཔལ་འབྲས་སྤུངས་ལ་སོགས་པའི་གནས་སུ། རྒྱལ་པོ་
ཟླ་བ་བཟང་པོ་ལ་སོགས་པ་རིགས་སྣ་ཚོགས་པ་ལ་ཧེ་རུ་ཀ་ལ་སོགས་པའི་རྣམ་
པར་བསྒྱུར་ནས་བྱ་བ་དང་། སྤྱོད་པ་དང་། རྣལ་འབྱོར་དང་རྣལ་འབྱོར་བླ་ན་་་
མེད་པའི་ཆོས་ཀྱི་འཁོར་ལོ་བསྐོར་བ་ཡིན་ནོ། །འཁོར་ལོ་རིམ་པ་གསུམ་དུ་ཆོས་
ཀྱི་འཁོར་ལོ་བསྐོར་བའི་ཆོས་ཀྱི་ཕུང་པོ་ནི་སྟོང་ཕྲག་བརྒྱད་བཅུ་རྩ་བཞི་པ་ཡིན་
ལ། དེ་ཡང་སྡེ་ཚན་བཅུ་གཉིས་སུ་ཕྱེ་ན། མདོའི་སྡེ་དང་། དབྱངས་ཀྱིས་བསྙད་
པའི་སྡེ་དང་། ལུང་དུ་བསྟན་པའི་སྡེ་དང་། ཚིགས་སུ་བཅད་པའི་སྡེ་དང་།
ཆེད་དུ་བརྗོད་པའི་སྡེ་དང་། གླེང་གཞིའི་སྡེ་དང་། རྟོགས་པ་བརྗོད་པའི་སྡེ་་་་
དང་། དེ་ལྟ་བུ་བྱུང་བའི་སྡེ་དང་། སྐྱེས་པ་རབས་ཀྱི་སྡེ་དང་། ཤིན་ཏུ་རྒྱས་་་་་
པའི་སྡེ་དང་། རྨད་དུ་བྱུང་བའི་ཆོས་ཀྱི་སྡེ་དང་། གཏན་ལ་དབབ་པར་བསྟན་
པའི་སྡེ་སྟེ། གསུང་རབ་ཡན་ལག་བཅུ་གཉིས་སོ། །དེ་དག་ཀྱང་སྡེ་སྣོད་གསུམ་་
དུ་འདུ་སྟེ། མདོ་སྡེའི་སྡེ་སྣོད་དང་། འདུལ་བའི་སྡེ་སྣོད་དང་། མངོན་པའི་སྡེ་
སྣོད་ཅེས་གསུངས་སོ། །
• 6.



སྒོས་སུ་གསོ་བ་རིག་པ་བྱུང་ཚུལ།
གཉིས་པ། སྒོས་སུ་གསོ་བ་རིག་པ་བྱུང་ཚུལ་ལ། བཀའ་དང་བསྟན་བཅོས་
གཉིས་ལས། བཀའ་ལ་ཡང་དངོས་སུ་གསུངས་པ་དང་། སྤྲུལ་པས་གསུངས་པ་
གཉིས་ལ། དངོས་སུ་གསུངས་པ་དུས་ཀྱི་འཁོར་ལོ་དང་། གསེར་འོད་ལ་སོགས་
པ་གསུངས་པ་དང་། སྤྲུལ་པས་གསུངས་པ་རྩ་བའི་རྒྱུད་ལ་སོགས་པ་རྒྱུད་་་་་་
བཞིའམ་ཡོངས་སུ་གཏད་པ་རྒྱུད་དོ། །བསྟན་བཅོས་ལ་རྒྱལ་སྲས་བྱང་ཆུབ་་་་
སེམས་དཔའི་ལུགས། སྐལ་བཟང་ལྷའི་ལུགས། རིག་འཛིན་དྲང་སྲོང་གི་ལུགས།
བློ་ལྡན་འཕགས་པའི་ལུགས། མཁས་ལྡན་གནས་ལྔ་རིག་པའི་ལུགས། རྒྱ་ནག་་
དང་བོད་ཀྱི་མཁས་པའི་ལུགས་ཏེ། ལུགས་བདུན་ཞེས་པ་དེ་དག་ལ་གང་ཟག་་
སོ་སོས་མཛད་པའི་བསྟན་བཅོས་ཤིན་ཏུ་མང་བར་ཡོད་ནའང་ཡི་གེ་མང་་་་་་་་
དོགས་པས་མ་བཀོད། རྒྱས་པར་སྨན་གྱི་ཆོས་འབྱུང་ལས་ཤེས་པར་བྱའོ། །
རྒྱ་གར་གྱི་བསྟན་བཅོས་བོད་དུ་འགྱུར་བ་རྣམས་ཀྱི་ནང་ནས་སློབ་དཔོན་
དཔའ་བོས་མཛད་པའི་ཡན་ལག་བརྒྱད་པ་འདི་མཆོག་ཡིན་ཏེ། ཚངས་པ་ལ་་་
སོགས་པ་རྣམས་ཀྱིས་གསོ་བ་རིག་པའི་བསྟན་བཅོས་སེམས་ཅན་ལ་ཕན་པ་་་་
ལྷུར་ལེན་པ། དེ་བཞིན་གཤེགས་པའི་དགོངས་པ་དང་མཐུན་པའི་བསྟན་་་་་་
བཅོས་དྲི་མ་མེད་པར་མཐོང་ནས། རྩོད་པ་དང་བྲལ་བའི་མཁས་པ་ཆེན་པོ་་་་
སློབ་དཔོན་དཔའ་བོ་ཉིད་ཀྱིས་དེ་དག་གི་དོན་བསྡུས་ཤིང་རྒྱུད་བཞིའི་དོན་་་་
འགྲེལ་དུ་ཡང་འགྱུར་བའི་བསྟན་འཆོས་རྣམ་དག་མཛད་པ་ཉིད་ཀྱི་ཕྱིར་རོ།།
• 7 •



བཤད་རྒྱུད་འདི་བཀའ་བསྟན་གང་ཡིན་པ། །
གསུམ་པ། བཤད་པའི་རྒྱུད་འདི་བཀའ་དང་བསྟན་བཅོས་གང་ཡིན་པའི་
ཚུལ་ལ། ཁ་ཅིག འདི་ནི་རྒྱུད་མིན་ཏེ། རྒྱུད་ཡིན་ན་བསྟན་པ་འདི་ལ་དེ་བཞིན་
གཤེགས་པ་ཤཱཀྱ་ཐུབ་པས་གསུངས་པ་ཅིག་དགོས་པ་ལས། དེ་བཞིན་གཤེགས་
པ་སྨན་གྱི་བླས་གསུངས་པའི་ཕྱིར། བསྟན་པ་གཅིག་ལ་སྟོན་པ་གཉིས་མི་རིགས་
སོ། །ཞེ་ན་མི་འཐད་དེ་དེ་བཞིན་གཤེགས་པ་ཤཱཀྱ་ཐུབ་པའི་སྐུ་གསུང་ཐུགས་མི་
ཟད་པ་བརྒྱན་གྱིས་འཁོར་ལོ་བརྙེས་པ་ཉིད་ཀྱི་ཕྱིར། སེམས་ཅན་འདུལ་བའི་་་
དོན་དུ་སྐུའི་སྤྲུལ་པ་བསམ་གྱིས་མི་ཁྱབ་པ་འདི་ས་ཆེན་པོའི་རྡུལ་གྱི་གྲངས་ཀྱིས་
ཀྱང་སྐུའི་རྣམ་པ་མི་འདྲ་བའི་གྲངས་ཀྱི་ཆ་ཙམ་ཡང་མཚུངས་པར་ནུས་པ་མ་་་
ཡིན་ནོ། །སྐུའི་བཀོད་པ་མི་འདྲ་བས་གསུངས་པས། དེ་བཞིན་གཤེགས་པ་ཤཱཀྱ་
ཐུབ་པས་གསུང་བར་མི་འགྱུར་བ་དང་། བསྟན་པ་གཅིག་ལ་སྟོན་པ་གཉིས་མི་
རིགས་པ་དེ་ལྟ་ནའང་། དཔལ་ཀྱེ་རྡོ་རྗེའི་སྐུའི་རྣམ་པས་དཔལ་རྟག་པ་གཉིས་
པའི་རྒྱུད་གསུངས་པ་ལའང་མཚུངས་ཏེ་ཧ་ཅང་ཐལ་ལོ། །ཁ་ཅིག་རྒྱུད་བཞི་་་་
གྲགས་པ་འདི་བོད་ཀྱིས་བཟོས་པ་ཡིན་པས་བསྟན་བཅོས་སོ་ཞེས་(པ་ཡང་)མི་
འཐད་དེ་(ལོ་ཙཱ་བ་ཚད་》ལྡན་བི་རོ་ཙ་(ནས་བསྒྱུར་)ཅིང་མཁས་པ་རྣམས་ཀྱི་
བཤད་སྲོལ་གྱི་རྒྱུན་མ་ཆད་པའི་ཕྱིར་རོ། །དེ་ཙམ་གྱིས་གསུང་རབ་རྣམ་དག་ཏུ་
མི་འགྲུབ་ན། གསུང་རབ་རྣམ་དག་གཞན་རྣམས་ལའང་མཚུངས་པའི་ཕྱིར་རོ། །
དེས་ན། བཤད་པའི་རྒྱུད་འདི་ནི་ཡང་དག་པའི་བཀའ་ཡིན་ནོ། །
•
8 •



བཤད་རྒྱུད་གསུང་པའི་ཚུལ།
བཞི་པ། དེ་གསུང་པའི་ཚུལ་ནི། ཡང་དག་པ་རྫོགས་པའི་སངས་རྒྱས་ཤཱཀྱ་
ཐུབ་པ་དེ་བཞིན་གཤེགས་པ་སྨན་གྱི་བླ་བཻཌཱུརྱ་འོད་ཀྱི་རྒྱལ་པོའི་རྣམ་པས་སྨན་
གྱི་གྲོང་ཁྱེར་ལྟ་ན་སྡུག་ཏུ་རྩ་བའི་རྒྱུད་དུ་གསུངས་པའི་ཚུལ་ཁོ་བོས་རྩ་རྒྱུད་ཀྱི་
འགྲེལ་པར་བཤད་པ་ལྟར་ཡིན་ཅིང་། དེའི་རྗེས་སུ་བཤད་པའི་རྒྱུད་གསུངས་པ་
ཡིན་ནོ། །དེ་ལྟར་བཤད་པའི་རྒྱུད་འདི་བཀའ་ཡིན་ན་གསུང་རབ་ཡན་ལག་་་་
བཅུ་གཉིས་ཀྱི་ནང་ནས་གང་དུ་གཏོགས་ཞེ་ན། ཆོས་མངོན་པ་ཀུན་ལས་བཏུས་
ནས། ཚིགས་སུ་བཅད་པའི་སྡེ་གང་ཞེ་ན། ཚིགས་སུ་སྦྱར་ནས་གསུང་པ་སྟེ། དེ་་་
ནི་རྩ་བ་གཉིས་པ་དང་། རྩ་བ་གསུམ་པ་དང་། རྩ་བ་བཞི་པ་དང༌། རྩ་བ་ལྔ་པ་
དང་། རྩ་བ་དྲུག་པའོ། །ཞེས་གསུངས་པས། བཤད་པའི་རྒྱུད་འདི་ནི་ཚིགས་སུ་
བཅད་པའི་སྡེ་ཡིན་ཞིང་། སྡེ་སྣོད་གསུམ་གྱི་ནང་ནས་མདོ་སྡེའི་སྡེ་སྣོད་ཡིན་་་་་
ཞིང་། ཀུན་ལས་བཏུས་ལས། མདོའི་སྡེ་དང་། དབྱངས་ཀྱིས་བསྙད་པའི་སྡེ་་་་
དང་། ལུང་དུ་བསྟན་པའི་སྡེ་དང་། ཚིགས་སུ་བཅད་པའི་སྡེ་དང་། ཆེད་དུ་་་
བརྗོད་པའི་སྡེ་གང་ཡིན་པ་དེ་ནི་ཉན་ཐོས་ཀྱི་མདོ་སྡེའི་སྡེ་སྣོད་དོ། །ཞེས་་་་་
གསུངས་སོ། ། །
བཤད་རྒྱུད་ཀྱི་འགྲེལ་པ་དངོས་ལ་འཇུག་པ།
ལྔ་པ། བཤད་རྒྱུད་ཀྱི་འགྲེལ་པ་དངོས་ལ་འཇུག་པ་ལ། ལེའུའི་གོ་རིམ་་་
དང་། དེ་དག་རྒྱས་པར་བཤད་པ་གཉིས་ལས།
• 9 •



དང་པོ། ལེའུའི་གོ་རིམ་ནི། ཐོག་མར་སྡོམ་ཚིག་གི་ལེའུ་དང་། གཉིས་པ་
ལུས་ཆགས་ཚུལ་གྱི་ལེའུ་དང་། གསུམ་པ་ལུས་ཀྱི་འདྲ་དཔེ་བསྟན་པའི་ལེའུ་་་
དང་། བཞི་པ་ལུས་ཀྱི་གནས་ལུགས་ཀྱི་ལེའུ་དང་། ལྔ་པ་ལུས་ཀྱི་མཚན་ཉིད་ཀྱི་
ལེའུ་དང་། དྲུག་པ་ལུས་ཀྱི་ལས་དང་དབྱེ་བ་བསྟན་པའི་ལེའུ་དང་། བདུན་པ་་
ལུས་ཀྱི་འཇིག་ལྟས་བསྟན་པའི་ལེའུ་དང་། བརྒྱད་པ་ནད་ཀྱི་རྒྱུའི་ལེའུ་དང་།
དགུ་པ་ནད་ཀྱི་རྐྱེན་གྱི་ལེའུ་དང་། བཅུ་པ་ནད་ཞུགས་ཚུལ་གྱི་ལེའུ་དང་། བཅུ་
གཅིག་པ་ནད་ཀྱི་མཚན་ཉིད་ཀྱི་ལེའུ་དང་། བཅུ་གཉིས་པ་ནད་ཀྱི་དབྱེ་བའི་
ལེའུ་དང་། བཅུ་གསུམ་པ་རྒྱུན་དུ་སྤྱོད་པའི་ལེའུ་དང་། བཅུ་བཞི་པ་དུས་སུ་་་
སྤྱོད་པའི་ལེའུ་དང་། བཅོ་ལྔ་པ་གནས་སྐབས་སུ་སྤྱོད་པའི་ལེའུ་དང་། བཅུ་་་་
དྲུག་པ་ཟས་ཀྱི་ཚུལ་ཤེས་པར་བྱ་བའི་ལེའུ་དང་། བཅུ་བདུན་པ་ཟས་བསྡམ་་་
པའི་ལེའུ་དང་། བཅོ་བརྒྱད་པ་ཟས་ཚོད་རན་པར་ཟ་བའི་ལེའུ་དང་། བཅུ་་་་
དགུ་པ་རོ་དང་ཞུ་རྗེས་བསྟན་པའི་ལེའུ་དང་། ཉི་ཤུ་པ་སྨན་གྱི་ནུས་པ་བསྟན་་
པའི་ལེའུ་དང་། ཉེར་གཅིག་པ་སྨན་གྱི་སྡེ་ཚན་དང་སྦྱར་ཐབས་བསྟན་པའི་་་་
ལེའུ་དང་། ཉེར་གཉིས་པ་ཆ་དཔྱད་བསྟན་པའི་ལེའུ་དང་། ཉེར་གསུམ་པ་མི་་
ན་བ་གནས་པར་བྱ་བའི་ལེའུ་དང་། ཉེར་བཞི་པ་ཉེས་པ་དངོས་སུ་སྟོན་པ་་་
བརྟག་པའི་ལེའུ་དང་། ཉེར་ལྔ་པ་ངན་གཡོ་སྐྱོན་ཅན་གྱིས་བརྟག་པའི་ལེའུ་་་
དང་། ཉེར་དྲུག་པ་སྤང་བླང་མུ་བཞིར་བརྟག་པའི་ལེའུ་དང་། ཉེར་བདུན་པ་་་
གསོ་ཚུལ་གྱི་ལེའུ་དང་། ཉེར་བརྒྱད་པ་ཁྱད་པར་གྱི་གསོ་ཚུལ་གྱི་ལེའུ་དང་། ཉེར་
དགུ་པ་གསོ་ཐབས་གཉིས་བསྟན་པའི་ལེའུ་དང་། སུམ་ཅུ་པ་གསོ་ཐབས་དངོས་
བསྟན་པའི་ལེའུ་དང་། སོ་གཅིག་པ་གསོ་བ་པོ་སྨན་པའི་ལེའུ་རྣམས་སོ།།
• 10 •



༡ རྩ་བ་མདོ་ཡི་གནས།
ལེའུ་དང་པོ། བཤད་རྒྱུད་ཀྱི་སྡོམ་ཚིག
གཉིས་པ། དེ་དག་རྒྱས་པར་བཤད་པའི་ནང་ནས་ཐོག་མར་ལེའུ་དང་པོ་
བཤད་པར་བྱ་སྟེ་དེ་ཡང་བཤད་པའི་རྒྱུད་འཆད་པ་པོ་དང༌། ཞུ་བ་པོ་སྤྲུལ་པ་་
དང་། ཞུ་བ་དང་། ཞུས་ལན་བཞི་ལས། །
༡ བཤད་པའི་རྒྱུད་འཆད་པ་པོ།
དང་པོ་ནི། དེ་ནས་སྟོན་པ་བཅོམ་ལྡན་འདས་འཚོ་མཛད་སྨན་་་་
པའི་རྒྱལ་པོ་ ༦ གྱི་བླ་བཻཌཱུརྱ་འོད་ཀྱི་རྒྱལ་པོ་དེས་ཏིང་ངེ་འཛིན་དེ་་་
ལས་བཞེངས་ཏེ། སྨྲ་བའི་སེང་གེ་ཞེས་བྱ་བའི་ཏིང་ངེ་འཛིན་ལ་སྙོམས་
པར་བཞུགས་སོ། །(སྙོམས་པར་) ཞུགས་མ་ཐག་ཏུ་དབུའི་གཙུག་ཏོར་
ནས་འོད་ཟེར་ཁ་དོག་བརྒྱ་སྟོང་དུ་མ་ཕྱོགས་བཅུར་འཕྲོས་པས།
ཕྱོགས་བཅུའི་འགྲོ་བ་སེམས་ཅན་ཐམས་ཅད་ཀྱི་ལུས་ཀྱི་ཉེས་པའི་སྐྱོན་
བསལ། རླུང་མཁྲིས་བད་ཀན་གྱི་ནད་ཐམས་ཅད་ཞི་བར་བྱས་ནས་་་་
སླར་དབུའི་གཙུག་ཏུ་འདུས་པ་(ལས་)སྤྲུལ་བའི་སྟོན་པ་དྲང་སྲོང་་་་་
རིག་པའི་ཡེ་ཤེས་ཞེས་བྱ་བ་ཞིག་སྐུ་ལས་སྤྲུལ་ཏེ། མདུན་གྱི་བར་སྣང་
ལ་བཞུགས་པ་ལས། ཞེས་པས་སྟོན་ཏེ། འདིའི་ཐད་ཀྱི་མདོ་གནས་ལེའུ་དང་
པོའི་འགྲེལ་པ་ཟླ་ཟེར་ལས། དེ་ནས་ཚེ་རིང་བར་འདོད་པའི་ལེའུ་བཤད་པར་
བྱའོ། །ཞེས་བྱ་བ་ལ་འདིར་དེ་ནས་ཞེས་བྱ་བའི་སྒྲ་ནི་བཀྲ་ཤིས་པ་དང༌། དབང་
དུ་བྱ་བ་དང་། དེ་མ་ཐག་པའི་དོན་གྱི་དབང་དུ་བྱ་བ་ཡིན་ཏེ། དེ་ཡང་། ཡི་གེ་་
• 11.



ཨོ་དང་དེ་ནས་སྒྲ། གཉིས་པོ་འདི་དག་སྔོན་ཚངས་པའི། མཁུར་ཚོས་བརྟོལ་ཏེ་
མངོན་པ་བྱུང༌། དེས་ན་འདི་གཉིས་བཀྲ་ཤིས་ཡིན། ཞེས་སྨོས་པ་ཡིན་ལ། བཀྲ་
ཤིས་པ་ལ་སོགས་པར་ནི། དེ་འདོན་པར་བྱེད་པ་རྣམས་ལ་བར་ཆད་མེད་པར་
རབ་ཏུ་འཇུག་ཅིང་མངོན་པར་འདོད་པའི་དོན་སྒྲུབ་པར་(འབྱུང་བར་)འགྱུར་
བ་ཡིན་ནོ། །དབང་དུ་བྱ་བ་ཚེ་འདོད་པ་ལ་ཕན་པའི་བསྟན་བཅོས་ཀྱི་དབང་དུ་
བྱས་པ་ཡིན་ཏེ། གང་འདི་ནས་ཉེ་བར་བརྩམས་ཏེ་གཞུང་ཡོངས་སུ་རྫོགས་པ་
དེ་ཐམས་ཅད་ནི། ཚེ་འདོད་པ་རྣམས་ལ་ཕན་པ་ཡིན་ནོ། །དེ་མ་ཐག་པ་ཡང་ལྷ་
ལ་ཕྱག་བྱས་པའི་རྗེས་ཐོག་ཉིད་ལ། ཚེ་རིང་བར་འདོད་པ་རྣམས་ལ་ཕན་པར་
བཤད་པ་བྱའོ། །ཞེས་བཤད་པ་ལྟར། དེ་ནས་ཞེས་པ་སྨན་གྱི་གྲོང་ཁྱེར་ལྟ་ན་་་་་
སྡུག་ཏུ་རྩ་བའི་རྒྱུད་གསུངས་ཟིན་པའི་སྐབས་དེ་ནས་ཆོས་སྟོན་པ་པོ་ཉེས་པའི་
དགྲ་མ་ལུས་པ་བཅོམ་ཞིང་སྤངས་རྟོགས་ཀྱི་ཡོན་ཏན་མཐའ་དག་དང་ལྡན་པ་
ཆོས་ཀྱི་དབྱིངས་བདེ་བ་ཆེན་པོར་མྱ་ངན་ལས་འདས་པའི་སངས་རྒྱས། སེམས་
ཅན་དུ་མའི་སྲོག་གི་ཉེར་འཚོ་མཛད་པ་སྨན་པའི་རྒྱལ་པོ་སྐུ་མདོག་སྔོན་པོ་་་་་
བཻདཱུརྱ་འོད་ཀྱི་རྒྱལ་པོ་དེས་སྔོན་རྩ་རྒྱུད་འཆད་པར་བྱེད་པའི་སྐབས་སུ་ནད་་་་
བཞི་བརྒྱ་རྩ་བཞི་ཞི་བར་བྱེད་པའི་སྨན་གྱི་རྒྱལ་པོའི་ཏིང་ངེ་འཛིན་ལ་སྙོམས་་་
པར་ཞུགས་པའི་ཏིང་ངེ་འཛིན་དེ་ལས་བཞེངས་ཏེ་བཤད་པའི་རྒྱུད་གསུང་བའི་
སླད་དུ་སྨྲ་བའི་སེང་གེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །
ཏིང་ངེ་འཛིན་དེ་ལ་སྙོམས་པར་ཞུགས་མ་ཐག་ཏུ། དབུའི་གཙུག་གཏོར་ལས་་་
འོད་ཟེར་ཁ་དོག་བརྒྱ་སྟོང་དུ་མ་ཕྱོགས་བཅུར་འཕྲོས་པས་ཕྱོགས་བཅུའི་འགྲོ་་
བ་སེམས་ཅན་ཐམས་ཅད་ཀྱི་ལུས་ཀྱི་ཉེས་པ་སྲོག་གཅོད་པ་དང༌། མ་བྱིན་པར་
ལེན་པ་དང་། འདོད་པས་ལོག་པར་གཡེམ་པ་ལ་སོགས་པའི་ལུས་ཀྱི་སྐྱོན་་་་་
• 12 •



མཐའ་དག་བསལ་ཅིང་། ཁྱད་པར་དུ་རླུང་དང་། མཁྲིས་པ་དང་། བད་ཀན་གྱི་
ནད་ཐམས་ཅད་ཞི་བར་བྱས་ནས་འོད་ཟེར་སླར་དབུའི་གཙུག་ཏུ་འདུས་པ་ལས།
སྤྲུལ་པའི་སྟོན་པ་དྲང་སྲོང་རིག་པའི་ཡེ་ཤེས་ཞེས་བྱ་བ་ཞིག་སྟོན་པའི་སྐུ་ལས་
སྤྲུལ་ཏེ། མདུན་གྱི་བར་སྣང་ལ་བཞུགས་པ་ལས་ཞེས་པའོ། །ཏིང་ངེ་འཛིན་་་་་
རྣམས་ཀྱི་ནང་ནས་སྨྲ་བའི་སེང་གེ་ཞེས་པའི་ཏིང་ངེ་འཛིན་ཞེས་ཇི་ལྟར་་་་་་་་
གསུངས་ཞེ་ན། གསོ་བ་རིག་པའི་སྤྱི་ཁོག་འགྲེལ་པའི་དོན་སྟོན་པར་བྱེད་པ་ལ།
འཇིགས་པ་མེད་པའི་ཕྱིར་སྨྲ་བའི་སེང་གེ་ཞེས་བྱ་བའམ། ཡང་ན་འདི་་་་་
འཆད་པར་འགྱུར་བའི་བཤད་པའི་རྒྱུད་ཀྱི་ཚིག་དོན་ལ་ཕྱིར་རྒོལ་གྱི་སྨྲ་བ་གང་
ལ་ཡང་འཇིགས་པ་མེད་པའི་ཕྱིར་སྨྲ་བའི་སེང་གེ་ཞེས་བྱ་སྟེ། དེ་དང་རྗེས་སུ་་་
མཐུན་པའི་ཏིང་ངེ་འཛིན་ཞེས་པའོ། །
ཆོས་གསུང་པ་ལ་ཡང་དངོས་སུ་གསུང་པ་དང་། སྤྲུལ་པས་སྟོན་པ་གཉིས་
ལས། འདིར་སྤྲུལ་པས་སྟོན་པའི་སླད་དུ། སྤྲུལ་པའི་སྟོན་པ་དྲང་སྲོང་རིག་པའི་
ཡེ་ཤེས་ཞེས་བྱ་བ་སྐུ་ལས་སྤྲུལ་ཏེ། ཞེས་པའོ། །དེ་ཡང་སྐུ་ལས་སྤྲུལ་པ་ནི་བཤད་
པ་སྐུའི་རྒྱུད་སྟོན་པའི་སླད་དུ་ཡིན་ལ། སྟོན་པ་ཞེས་པ་ནི་བཤད་རྒྱུད་འཆད་པ་
པོ་ཉིད་ཀྱི་ཕྱིར་དང༌། དྲང་སྲོང་ནི་ཉེས་སྐྱོན་གྱི་འཁྱོག་པོ་མ་ལུས་པར་སྤང་ནས་
ཡང་དག་པའི་དོན་རྣམས་དྲང་པོར་སྲོང་བས་ན་དྲང་སྲོང་ཞེས་བྱ་བའམ། རིག་
པའི་ཡེ་ཤེས་ནི་ཡུལ་ཡུལ་ཅན་ཐམས་ཅད་རིག་ཅིང་གཉིས་སུ་མེད་པའི་ཡེ་ཤེས་
སངས་རྒྱས་ཀྱི་མཁྱེན་པའི་བདག་ཉིད་ཅན་ཞེས་པའི་དོན་ཏོ། །
༢ བཤད་རྒྱུད་ཞུ་བ་པོ།
གཉིས་པ་ཞུ་བ་པོ་སྤྲུལ་པ་ནི། གསུང་ལས་སྤྲུལ་པའི་དྲང་སྲོང་ཡིད་་་
ལས་སྐྱེས་ཞེས་བྱ་བ་དེས། ཞེས་པ་སྟེ། ཡིད་ལས་སྐྱེས་ཞེས་པ་ནི། སྔོན་རྩ་་་
• 13 •



རྒྱུད་གསུང་པའི་དུས་སུ། གསུང་ལས་སྤྲུལ་པའི་དྲང་སྲོང་ཡིད་ལས་སྐྱེས་ཞེས་པ་
དེས། སླར་འདི་ཡང་ཞུ་བ་པོ་བྱེད་ཅེས་པ་ཡིན་ལ། ཞུ་བ་པོ་མཐའ་དག་བྱེད་་་
པའི་སླད་དུ་གསུང་ལས་སྤྲུལ་པ་ཡིན་ཞིང་། ཡིད་ལས་སྐྱེས་ཞེས་པ་ནི། རང་་་་
བྱུང་གི་ཡིད་ཀྱི་ཤེས་པ་ལས་སྐྱེས་ཞེས་པའི་དོན་ནོ། །ཡིད་ལས་སྐྱེས་ཀྱི་སྒྲ་བཤད་
ལ། ཕག་སྟོན་ཤཱཀྱ་མགོན་པོ་དང༌། འཚོ་བྱེད་དཔལ་མགོན་མཐུན་པར་འདིར་་་
སྨྲ་སྟེ། །ཅིའི་ཕྱིར་ཡིད་ལས་སྐྱེས་ཞེ་ན། ཡིད་ལས་བྱུང་བ་ནི་རྟོགས་པ་ཡིན་པས།
རྟོགས་པ་ནི་སྒྲ་དོན་འཛིན་པ་ཡིན་ལ། རྟོགས་པ་དང་མ་བྲལ་བས་ཞུ་བ་པོ་བྱེད་
པའོ། །ཅིའི་ཕྱིར་རྟོགས་པ་ཐེ་ཚོམ་ལས་བྲལ་ན། ཞུ་མི་དགོས་པའི་ཕྱིར་རོ། །
ཞེས་པ་ནི་འཐད་པ་མ་ཡིན་ཏེ། ཞུ་བ་པོའི་ཞུ་བ་ཡིན་ན། རང་རྒྱུད་ཀྱི་རྟོགས་་་
པའི་ཐེ་ཚོམ་ཡོད་མི་དགོས་པའི་ཕྱིར་དང་། དེ་ལྟ་བུའི་རྟོགས་པ་མེད་ཀྱང་ཞུ་བ་
པོ་བྱེད་པར་མི་འགལ་བའི་ཕྱིར་རོ། །དེ་ལྟར་ཡིན་ཏེ། གསུང་གི་སྤྲུལ་པ་དྲང་་་་
སྲོང་ཡིད་ལས་སྐྱེས་ནི་སངས་རྒྱས་སྨན་བླ་དང་རྒྱུད་གཅིག་པའི་ཕྱིར། ཐེ་ཚོམ་གྱི་
རྟོག་པ་དང་བྲལ་བ་ཡིན་ལ། རྟོགས་བྲལ་ཡིན་ཡང་གདུལ་བྱའི་ཐེ་ཚོམ་གཅོད་་་
པའི་སླད་དུ་ཞུ་བ་པོ་ཡང་ཡིན་པའི་ཕྱིར་རོ། །
༣ བཤད་རྒྱུད་ཞུ་བ། །
གསུམ་པ་ཞུ་བ་ནི། སྟོན་པ་ལ་ཕྱག་དང་བསྐོར་བ་བྱས་ནས་འདི་་་
སྐད་ཅེས་ཞུས་སོ། །ཀྱེ་སྟོན་པ་དྲང་སྲོང་རིག་པའི་ཡེ་ཤེས་ལགས།
བསྡུས་དོན་རྩ་རྒྱུད་དེ་ལྟར་གསུངས་ལགས་ན། བཤད་པའི་རྒྱུད་ལ་ཇི་
ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོས་བཀའ་སྩོལ་ཅིག
ཅེས་པ་སྟེ་དེ་ཡང་སྟོན་པ་ལ་གུས་པ་སྐྱེད་པའི་སླད་དུ་སྔོན་དུ་ཕྱག་དང་བསྐོར་
བ་བྱས་ནས་དྲུང་དུ་འདུག་སྟེ་པུས་མོ་གཡས་པའི་ལྷ་ང་ས་ལ་བཙུགས་ནས་འདི་
• 14 •



སྐད་ཅེས་ཞུས་སོ། །ཀྱེ་ཞེས་པ་ནི་འབོད་པ་སྟེ། རྒྱུད་སྟོན་པ་པོ་དྲང་སྲོང་རིག་་་
པའི་ཡེ་ཤེས་ལགས། གསོ་དཔྱད་ཀྱི་བསྡུས་དོན་སྔོན་དུ་རྩ་བའི་རྒྱུད་ཀྱི་ལེའུ་་་
དྲུག་གི་བདག་ཉིད་ཅན། དེ་ལྟར་གསུང་པ་ཁོང་དུ་ཆུད་ལགས་ན། ད་ནི་བཤད་
པའི་རྒྱུད་ལ་བདག་གིས་ཇི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོ་
ཆེན་པོས་བཀའ་སྩོལ་བར་མཛོད་ཅིག་ཅེས་པའོ།།
༤ བཤད་རྒྱུད་ཞུས་ལན།
བཞི་པ་ཞུས་ལན་ལ། བཤད་རྒྱུད་ལ་བསླབ་པར་གདམ་པ་དང་། སློབ་པའི་
དགོས་འབྲེལ། རྩ་བ་བཞི་མདོར་བསྟན་པ། ཡན་ལག་བཅུ་གཅིག་བཤད་པ།
གྲངས་ཀྱི་མཇུག་བསྡུ་བ་དང་ལྔ་ལས། །
༡ བཤད་རྒྱུད་ལ་བསླབ་པར་གདམས་པ།
དང་པོ་ནི། དེ་སྐད་ཅེས་ཞུས་པ་ལས། སྐུ་ལས་སྤྲུལ་པའི་དྲང་སྲོང་་
རིག་པའི་ཡེ་ཤེས་དེས་འདི་སྐད་ཅེས་གསུངས་སོ། ཀྱི་དྲང་སྲོང་ཆེན་པོ་
ཡིད་ལས་སྐྱེས། གཉིས་པ་བཤད་པའི་རྒྱུད་ལ་བསླབ་པ་ནི། ཞེས་པ་དེའི་
དོན་ནི། དྲང་སྲོང་ཡིད་ལས་སྐྱེས་ཀྱིས་གསོལ་བ་བཏབ་སྟེ་སྔོན་དུ་དེ་སྐད་ཅེས་
ཞུས་པ་ལས། དེ་བཞིན་གཤེགས་པ་སྨན་གྱི་བླ་བཻཌཱུརྱ་འོད་ཀྱི་རྒྱལ་པོའི་སྐུ་ལས་
སྤྲུལ་པའི་དྲང་སྲོང་རིག་པའི་ཡེ་ཤེས་དེས། སླར་ཡང་བཤད་པའི་རྒྱུད་འདི་སྐད་
ཅེས་གསུངས་སོ། །ཀྱེ་ཞེས་བོས་ནས་དྲང་སྲོང་ཆེན་པོ་ཡིད་ལས་སྐྱེས་ཉོན་ཅིག
རྩ་བའི་རྒྱུད། བཤད་པའི་རྒྱུད། མན་ངག་གི་རྒྱུད་དང་(ཕྱི་མའི་རྒྱུད་)བཞིའི་་་
ནང་ནས་གཉིས་པ་ཡིན་པས། བཤད་པའི་རྒྱུད་ལ་བསླབ་པར་བྱ་བ་ནི། །ཞེས་་
པའོ། །
བཤད་པའི་རྒྱུད་ཅེས་པ་ནི། བཤད་པའི་རྒྱུད་ཀྱིས་གསོ་རིག་སྤྱི་ཁོག་ཁྲོལ།
• 15 •



ཞེས་གསུངས་པས། གསོ་རིག་སྤྱི་ཁོག་འགྲེལ་པའི་བཤད་པ་རྒྱ་ཆེར་སྟོན་པ་ཉིད་
ཀྱི་ཕྱིར་བཤད་པ་དང་། རྒྱུད་ནི་རྒྱུན་ཆགས། བརྗོད་དོ། །ཞེས་གསུངས་པས་རྒྱ་
ཆེ་བའི་བཤད་པ་ཡང་ཡིན་ལ། རྒྱུན་ཆགས་པ་ཡང་ཡིན་པས་ན་བཤད་པའི་
རྒྱུད་ཅེས་བྱ་སྟེ་ཚིག་ལྷག་མ་རྣམས་ཀྱི་དོན་ནི་གོ་སླའོ། ། །
༢ བཤད་རྒྱུད་སློབ་པའི་དགོས་འབྲེལ།
གཉིས་པ། བཤད་པའི་རྒྱུད་ལ་སློབ་པའི་དགོས་འབྲེལ་ནི། འགྲོ་དྲུག་་་་
གཅོ་བོར་གྱུར་པའི་མི་ལུས་ལ། མི་ན་གནས་དང་ན་བ་གསོ་བ་དང་།
ཚེ་རིང་ཆོས་ནོར་བདེ་བ་སྒྲུབ་པའི་ཕྱིར། ཞེས་པ་སྟེ། དེའི་དོན་ཡང་།
འགྲོ་བ་དྲུག་གི་ནང་ནས་གཙོ་བོ་གྱུར་པའི་ལུས་ཅན་མི་ལུས་ཡིན་ལ། དེ་དག་མི་
ན་བ་གནས་པར་བྱ་བ་དང་། ན་བ་གསོ་བར་བྱ་བ་དང་། ཚེ་རིང་བར་བྱ་བ་་་
དང་། ཆོས་དང་། ནོར་དང་། བདེ་བ་སྒྲུབ་པར་བྱ་བའི་ཕྱིར། བཤད་པའི་རྒྱུད་
ལ་བསླབ་པར་བྱ་ཞེས་འབྲེལ་ལོ། །འགྲོ་བ་རིགས་དྲུག་གི་ནང་ནས་ལྷ་ལ་སོགས་
པ་གཙོ་བོར་མ་སྨོས་པར་མིའི་འགྲོ་བ་གཙོ་བོར་སྨོས་ཏེ། གསུང་པ་ཇི་ལྟར་ཡིན་
ཞེ་ན། མཐོང་ཆོས་ལ་མྱོང་འགྱུར་གྱི་ལས་ཀྱི་འབྲས་སུ་ཐོབ་པར་ཡོད་པས་་་་་
འཛམ་བུ་གླིང་པས་མི་རྣམས་ལས་ཀྱི་རྣམ་པར་བཞག་པ་དང་། མདོ་ཕལ་པོ་ཆེ་
ལས། ལས་རྒྱ་ཆེ་བ་ལ་འབྲས་བུ་རྒྱ་ཆེ་བ་འབྱུང་བས་མི་རྣམས་ལས་ཀྱི་སར་་་་་
བཞག་པ་དང་། སྔགས་ཀྱི་ཐེག་པ་ལས། བསྒོམ་ན་སྐྱེ་བ་འདི་ལ་སངས་རྒྱས་་་
ཐོབ་པའི་ནུས་པ་ཡོད་པས་མིའི་འགྲོ་བ་མཆོག་ཏུ་གསུངས་པ་དང་དོན་གཅིག་
པ་ཡིན་ནོ། །མི་ན་བ་གནས་པ་དང་ན་བ་གསོ་བའི་དགོས་པ་ནི་ཚེ་རིང་བ་ཡིན་
ལ། ཚེ་རིང་བའི་དགོས་པ་ནི། ཆོས་དང་ནོར་དང་བདེ་བ་སྒྲུབ་པའི་སྐལ་བ་ཅན་
དུ་འགྱུར་བ་ཉིད་ཀྱི་ཕྱིར་རོ། །
• 16 •



༣ རྩ་བ་བཞི་མདོར་བསྟན་པ།
གསུམ་པ། རྩ་བ་བཞི་མདོར་བསྟན་པ་ནི། གསོ་བ་རིག་པའི་དོན་་་་
རྣམས་མདོར་བསྡུ་ན། །གསོ་བྱ་གསོ་བྱེད་ཇི་ལྟར་གསོ་བ་དང༌། །གསོ་
བ་པོ་དང་རྣམ་པ་བཞི་རུ་བཤད། །ཅེས་པ་སྟེ། གསོ་བ་རིག་པའི་བཀའ་་་་
དང་བསྟན་བཅོས་རྣམས་ཀྱི་དོན་རྣམས་གྲངས་ཉུང་ངུས་མདོར་བསྡུས་ན།
གསོ་བར་བྱ་བའི་ཡུལ་ནི་མིའི་ལུས་དང༌། ནད་ཡིན་ལ། གསོ་བར་བྱ་བའི་་་་་
གཉེན་པོ་ནི། སྤྱོད་ལམ་དང་། ཟས་དང་། སྨན་དང་། དཔྱད་རྣམ་པ་བཞི་དང་།
ཇི་ལྟར་གསོ་བ་ནི། ཐ་མལ་ནད་མེད་དུ་གནས་དུས་ཡུན་རིང་དུ་འཚོ་བར་བྱ་་་
དགོས་ལ་རྣམ་པར་གྱུར་ནས་ན་བ་བརྟག་པའི་ཐབས་དང་། ནད་དེ་ངོས་ཟིན་
ཅིང་རྟོགས་ནས་ཇི་ལྟར་གསོ་བའི་ཚུལ་གྱི་སྤྱི་དང་ཁྱད་པར་གྱི་གསོ་ཐབས་་་་་
དངོས་ཏེ། དེ་ལྟར་ན་གསོ་བའི་ཐབས་དང་། གསོ་བ་པོ་སྨན་པ་དང་རྣམ་པ་་་་
བཞི་རུ་བསྡུས་ཏེ་བཤད་པ་ཡིན་ནོ། །དེ་ལ་སྟོད་སྨན་ནམ་མཁའ་རྒྱལ་མཚན་་་་་
སོགས་ཁ་ཅིག་སྐབས་འདིར་བཤད་རྒྱུད་སྔ་འགྱུར་ལས། གསོ་བྱ་གཉེན་པོས་ཇི་
ལྟར་གསོ་བ་དང་། ཞེས་པ་ཡོད་པས་དེ་ལྟར་འཐད་ལ། འདིར་གསོ་བྱེད་ཅེས་་
པ་གསོ་བ་པོ་སྨན་པ་དང་ཟློས་པར་འགྱུར་པའི་སྐྱོན་ཡོད་ཅེས་པ་ཡང་མི་འཐད་
དེ་སྔ་འགྱུར་ལས། གཉེན་པོར་གསུངས་པ་དང་། འགྱུར་འདིར་གསོ་བྱེད་དུ་་་་
གསུངས་པ་དོན་གཅིག་ཏུ་བཤད་དུ་རུང་བའི་ཕྱིར་རོ། །ཁ་ཅིག་གསོ་བྱ་གསོ་་་
བྱེད་གསོ་བ་པོ་དང་གསུམ་དུ་འདུས་ཞེས་སྨྲ་བ་ཡང་མི་འཐད་དེ་རྒྱུད་ཀྱི་དངོས་
ཟིན་ལ་རྣམ་པ་བཞིར་གསུངས་པའི་ཕྱིར་དང་། གསོ་བྱེད་གཉེན་པོ་ནི་སྤྱིར་་་་་
བསྟན་པ། ཇི་ལྟར་གསོ་བ་ནི་དེའི་རྒྱས་བཤད་མཐའ་དག་ཡིན་པས་སྐབས་་་་་
འདིར་གསུམ་དུ་བསྡུ་བར་བྱ་བ་མ་ཡིན་ནོ། །
• 17，



༤ ཡན་ལག་བཅུ་གཅིག་བཤད་པ།
བཞི་པ། ཡན་ལག་བཅུ་གཅིག་གམ་གནས་བཅུ་གཅིག་བཤད་པ་ནི། དང་
པོ་གསོ་བར་བྱ་བའི་ཡུལ་བསྟན་པ། །གང་གི་དོན་དུ་གསོ་བ་ལུས་དང་
ནི། །གང་གསོ་དེ་ལས་བྱུང་བའི་ནད་དུ་བསྟན། །ནད་ལ་གསོ་བར་་་་་
བྱེད་པའི་གཉེན་པོ་ནི། །སྤྱོད་ལམ་ཟས་དང་སྨན་དང་དཔྱད་རྣམས་སོ། །
ནད་དེ་གཉེན་པོས་ཇི་ལྟར་གསོ་བ་ལ། །ནད་མེད་གནས་ཤིང་རིང་དུ་
འཚོ་བར་བྱ། །རྣམ་འགྱུར་ནད་པ་གསོ་བར་བྱ་བའོ། དེ་ལས་ངོས་་་༌་
བཟུང་བརྟག་པའི་ཐབས་དང་། །རྟོགས་ནས་ཇི་ལྟར་གསོ་བའི་གསོ་་་
ཚུལ་དང་། །གང་གིས་གསོ་བའི་གསོ་ཐབས་གསུམ་དུ་བཤད། །དེ་་་་
ལྟར་གསོ་བར་བྱེད་པའི་གསོ་བ་པོ། །ཞེས་པས་བསྟན་ཏེ། དེ་ཡང་། དང་པོ་
གསོ་བར་བྱ་བའི་ཡུལ་བསྟན་པ་ལ། གསོ་བྱ་ནི་གང་གི་དོན་གསོ་བ་གྲུབ་པ་ལུས་
ཀྱི་གནས་ལ་ལེའུ་དྲུག་དང་ནི། གང་གསོ་བར་བྱ་བ་ལུས་དེ་ལས་བྱུང་བའི་ནད་
དུ་བསྟན་པ་འཕེལ་འགྲིབ་ནད་ཀྱི་གནས་ལ་ལེའུ་ལྔ་དང༌། གསོ་བྱེད་ནི་ནད་ལ་
གསོ་བར་བྱེད་པའི་གཉེན་པོ་རྣམ་པ་བཞི་ནི་བྱ་བ་སྤྱོད་ལམ་གྱི་གནས་ལ་ལེའུ་་
གསུམ་དང་། འཚོ་བ་ཟས་ཀྱི་གནས་ལ་ལེའུ་གསུམ་དང་། སྦྱོར་བ་སྨན་གྱི་་་་་
གནས་ལ་ལེའུ་གསུམ་དང་། ཆ་བྱད་དཔྱད་ཀྱི་གནས་ལ་ལེའུ་གཅིག་རྣམས་སོ། །
ནད་དེ་གཉེན་པོས་ཇི་ལྟར་གསོ་བ་ལ། ཐ་མལ་ནད་མེད་དུ་གནས་ཤིང་རིང་དུ་
འཚོ་བར་བྱ་དགོས་ལ། རྣམ་པར་གྱུར་པ་ན་བ་དེ་ཉིད་གསོ་བར་བྱ་བའོ། །ཞེས་
པ་ཐ་མལ་གྱི་གནས་ལ་ལེའུ་གཅིག་དང་། ཇི་ལྟར་གསོ་བ་རྣམ་པར་གྱུར་པའི་་
ལུས་ན་བ་དེ་ལས་ནད་ངོས་གཟུང་བ་བརྟག་པའི་ཐབས་དང་ནི། ཞེས་པ་ངོས་
བཟུང་རྟགས་ཀྱི་གནས་ལ་ལེའུ་གསུམ་དང་། རྟགས་ཀྱིས་ནད་ངོས་ཟིན་ཅིང་།
• 18 •



རྟོགས་ནས་ཇི་ལྟར་གཉེན་པོའི་གསོ་བའི་ཚུལ་ཇི་ལྟར་རིག་པ་དང་། ནད་གང་
ལ་གཉེན་པོ་གང་གིས་གསོ་བའི་གསོ་ཐབས་རྣམ་པ་གསུམ་དུ་བཤད་པས་གསོ་
བྱེད་ཐབས་ཀྱི་གནས་ལ་ལེའུ་བཞི་དང་། དེ་ལྟར་གསོ་བར་གསོ་བ་པོ་གང་ཟག་
སྨན་པའི་གནས་ལ་ལེའུ་གཅིག་གོ། །
༥ གྲངས་ཀྱིས་མཇུག་བསྡུ་བ།
ལྔ་པ། གྲངས་ཀྱིས་མཇུག་བསྡུ་བ་ནི། རྩ་བ་བཞི་ལ་ཡན་ལག་བཅུ་་་་
གཅིག་སྟེ། །འདི་དག་བཤད་པའི་རྒྱུད་ཀྱི་སྡོམ་ཚིག་ཡིན། །ཞེས་་་་་
གསུངས་སོ། །ཞེས་པ་སྟེ། གསོ་བྱ་གསོ་བྱེད་ལ་སོགས་པའི་རྩ་བ་བཞི་ལ་གནས་
སམ་ཡན་ལག་བཅུ་གཅིག་པོ་འདི་དག་བཤད་པའི་རྒྱུད་ཀྱི་སྡོམ་ཚིག་ཡིན་ཞེས་
པའོ། །ཞེས་ལེའུ་དང་པོ་གསུངས་སོ། ། །
འདིར་གནས་སམ་ཡན་ལག་གཅིག་ཏུ་གསུངས་པ་ནི། རྩ་བའི་རྒྱུད་བཤད་
པའི་རྒྱུད་དང་། འདི་དག་སྦྲེལ་ནས་ཤེས་པར་བྱ། ཞེས་པའི་དོན་ཏེ། དེ་ཡང་རྩ་
རྒྱུད་ནི། རྩ་བ་མདོའི་གནས་ཡིན་ལ། འདིར་འཆད་པར་འགྱུར་བའི་བཤད་
པའི་རྒྱུད་ལ་གནས་བཅུ་གཅིག་སྟེ། དེས་ན་གནས་སམ་ཡན་ལག་བཅུ་གཅིག་
ཏུ་གསུངས་པ་ཡིན་ནོ། །ཡང་ན་གོང་དུ་བཤད་པའི་འགྲོ་དྲུག་གཙོ་བོར་གྱུར་
པའི་མི་ལུས་ལ། མི་ན་གནས་དང་ན་བ་གསོ་བ་དང་། ཚེ་རིང་ཆོས་ནོར་བདེ་
བ་སྒྲུབ་པའི་ཕྱིར། ཞེས་པ་འདི་རྩ་བ་ལྟ་བུ་ཡིན་པས། གནས་དང་པོར་་་
བཞག་སྟེ། བཤད་རྒྱུད་རང་ལ་གནས་སམ་ཡན་ལག་བཅུ་གཅིག་ཚང་བར་་་་
བཤད་པར་བྱའོ། ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས་བཤད་པའི་རྒྱུད་ཀྱི་སྡོམ་ཚིག་བསྟན་པའི་ལེའུ་་
• 19 •



སྟེ་དང་པོའོ། །ཞེས་པ་སྟེ། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ཅེས་པ་རྒྱུད་བཞི་ཀའི་ཐུན་མོང་གི་མཚན་ཡིན་ལ། དེ་ཡང་འཆི་་་
སོས་ཀྱི་བདུད་རྩི་ལྟ་བུའི་གསོ་དཔྱད་ཀྱི་སྙིང་པོ་ཡན་ལག་བརྒྱད་ཀྱི་བདག་ཉིད་
ཅན་ཤིན་ཏུ་ཟབ་པས་ན། སྣོད་མིན་ལ་གསང་བར་བྱ་བའི་མན་ངག་གི་རྒྱུད་དེ།
དེ་དག་ལས་བཤད་པའི་རྒྱུད་ལ་ལེའུ་སུམ་ཅུ་རྩ་གཅིག་ཡོད་པས། དེ་རྣམས་ཀྱི་
ཐོག་མར་སྡོམ་ཚིག་བསྟན་པའི་ལེའུ་དང་པོའོ་ཞེས་པའོ།།
འདིར་ཡན་ལག་བརྒྱད་ཅེས་པ་རྩ་རྒྱུད་ལས། ལུས་དང་བྱིས་པ་མོ་ནད་་་་
གདོན། མཚོན་དུག་རྒས་པ་རོ་ཙ་དང་། ཡན་ལག་བརྒྱད་དུ་ཤེས་པར་བྱ། ཞེས་
དང༌། བསྟན་བཅོས་ཡན་ལག་བརྒྱད་པ་ལས། ལུས་དང་བྱིས་པ་གདོན་ལུས་་་
སྟོད། མཚོན་དང་མཆེ་བ་རྒས་རོ་ཙ། གསོ་དཔྱད་གང་ལའང་གནས་པ་ཡིན།
ཡན་ལག་བརྒྱད་དུ་དེ་ཤེས་བྱ། ཞེས་གསུངས་པའི་ཡན་ལག་བརྒྱད་ཡིན་ལ། དེ་
ཡང་རྒྱུད་དང་། བསྟན་བཅོས་གཉིས་གྲངས་ཀྱི་བགྲང་ཚུལ་མི་འདྲ་བ་ལྟར་སྣང་
ཡང་དོན་ལ་མི་འདྲ་བ་མེད་དེ། རྒྱུད་ལས། ལུས་སྟོད་སྨད་གསོ་བ་ལུས་ཀྱི་གསོ་
བའི་ཁོངས་སུ་བསྡུས་ནས་མོ་ནད་ཟུར་དུ་སྨོས་པ་ཡིན་ལ་བསྟན་བཅོས་ལ་ལུས་
ཀྱི་གསོ་བའི་ཁོངས་སུ་མོ་ནད་བསྡུས་ནས་ལུས་སྟོད་སྨད་གསོ་བ་ཟུར་དུ་སྨོས་པ་
ཡིན་ནོ། །ལེའུ་དང་པོ་རྒྱས་པར་བཤད་ཟིན་ཏོ།།
༢ གྲུབ་པ་ལུས་ཀྱི་གནས།
ད་ནི་བཤད་པའི་རྒྱུད་འདི་ལ་ལེའུ་སུམ་ཅུ་ཡོད་པའི་ནང་ནས། དང་པོ་་
གྲུབ་པ་ལུས་ཀྱི་གནས་བཤད་པར་བྱ་སྟེ། དེ་ཡང་ལུས་གནས་ལེའུ་དྲུག་གི་ཐོག་མ།
• 20 •



ལུས་ཆགས་ཚུལ་གྱི་ལེའུ་གཉིས་པ་འཆད་པར་བྱ་སྟེ། དེ་ཡང་གྲུབ་པ་ལུས་ཀྱི་་་
གནས་གསུང་བར་གསོལ་བ་གདབ་པའི་ཞུ་བ་དང་། ཞུས་ལན། གཞུང་དོན་་་་་
དངོས་དང་གསུམ་ལས། །
དང་པོ་ནི། དེ་ནས་དྲང་སྲོང་ཆེན་པོ་ཡིད་ལས་སྐྱེས་ཀྱིས་སྟོན་པ་་་
དྲང་སྲོང་རིག་པའི་ཡེ་ཤེས་ལ་འདི་སྐད་ཅེས་ཞུས་སོ། །ཀྱི་སྟོན་པ་དྲང་
སྲོང་རིག་པའི་ཡེ་ཤེས་ལགས། གྲུབ་པ་ལུས་ཀྱི་གནས་ལ་ཇི་ལྟར་བསླབ་
པར་བགྱི། འཚོ་མཛད་སྨན་པའི་རྒྱལ་པོའི་བཤད་དུ་གསོལ། ཞེས་ཞུས་
པས། ཞེས་པ་སྟེ་དེའི་དོན་ནི། བཤད་རྒྱུད་ཀྱི་སྡོམ་ཚིག་སྟོན་པའི་ལེའུ་དང་པོ་
གསུངས་ཟིན་པ། དེ་ནས་ཡིད་ལས་སྐྱེས་ཀྱིས་སྟོན་པ་དྲང་སྲོང་རིག་པའི་ཡེ་ཤེས་
ལགས། སླར་འདི་སྐད་ཅེས་ཞུས་སོ། །ཀྱེ་ཞེས་སྙན་གསན་ཕབ་ནས། སྟོན་པ་་་་
དྲང་སྲོང་ཆེན་པོ་རིག་པའི་ཡེ་ཤེས་ལགས། གྲུབ་པ་ལུས་ཀྱི་གནས་ལ་བདག་་་
གིས་ཇི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོ་ཆེན་པོས་བཤད་དུ་
གསོལ། ཞེས་པའོ། །འདིའི་སྐབས་སུ། མདོ་གནས་ལེའུ་དང་པོའི་འགྲེལ་པ་ཟླ་་་
ཟེར་ལས། དེ་ནས་ཞེས་བྱ་བ་ནི། ལེའུ་ཐམས་ཅད་ལ་བཀྲ་ཤིས་པའི་དོན་ཡིན་་་
པའམ་དེ་བཞིན་དུ་དེ་མ་ཐག་པ་དང་རྩོམ་པ་དང་རྗེས་སུ་འབྲེལ་བ་ཡིན་ནོ། །
དེ་ནས་ཞེས་བྱ་བ་ལ་སོགས་པའི་སྒྲ་ལེའུ་སྔ་མར་དོན་བཤད་ཟིན་མོད་ཀྱི། བཀྲ་
ཤིས་པའི་དོན་དུ་སློབ་དཔོན་གྱིས་ལེའུ་རེ་རེའི་རྩོམ་པ་ལ་བཀྲ་ཤིས་པར་བྱ་བའི་
ཕྱིར། དེ་ནས་ཞེས་བྱ་བའི་སྒྲ་སྨོས་པ་ཡིན་ནོ། །ཞེས་བཤད་པ་ལྟར་ཤེས་པར་བྱའོ།།
།ཞེས་ཞུས་པ་ལས་ཞེས་པ་ནི་མཚམས་སྦྱོར་གྱི་ཚིག་གོ། །
གཉིས་པ་ཞུས་ལན་ནི། སྟོན་པས་གསུངས་པ། ཀྱི་དྲང་སྲོང་ཆེན་པོ་་
ཉོན་པོ་ཅིག །དང་པོ་གང་གི་དོན་དུ་གསོ་བ་ལུས། །གྲུབ་པ་ལུས་་་་་
• 21 •



གནས་བསྟན་པ་འདི་ལྟ་སྟེ། །ཞེས་པའི་དོན་སྟོན་པས་དྲང་སྲོང་ཡིད་ལས་་་
སྐྱེས་ལ་འདི་སྐད་ཅེས་གསུངས་སོ། །ཀྱི་ཞེས་བོས་ནས་དྲང་སྲོང་ཆེན་པོ་ཉོན་་་་
ཅིག་ཅེས་པ་སྟེ། དང་པོ་ནི་གང་གི་དོན་དུ་ན། ཆོས་ནོར་བདེ་བ་སྒྲུབ་པའི་ཕྱིར།
གསོ་བར་བྱ་བའི་ལུས་ཡིན་ལ། གྲུབ་པ་ལུས་ཀྱི་གནས་བསྟན་པ་ལ་ཡང་གྲངས་
དུ་ཡོད་སྙམ་ན། འདི་ལྟ་སྟེ་ཞེས་པའོ། །
གསུམ་པ་གཞུང་དོན་དངོས་ལ་མདོར་བསྟན་རྒྱས་བཤད་གཉིས་ལས།
མདོར་བསྟན་ནི། ཆགས་ཚུལ་འདྲ་དཔེ་གནས་ལུགས་མཚན་ཉིད་དང་།
དབྱེ་བ་ལས་དང་འཇིག་ལྟས་བདུན་དུ་བཤད། ཅེས་པའི་དོན། དང་པོ་་
ཆགས་ཚུལ་དང་། གཉིས་པ་འདྲ་དཔེ་དང་། གསུམ་པ་གནས་ལུགས་དང་།
བཞི་པ་མཚན་ཉིད་དང་། ལྔ་པ་དབྱེ་བ་དང་། དྲུག་པ་ལས་དང་། བདུན་པ་་་་
འཇིག་ལྟས་དང་རྣམ་པ་བདུན་དུ་བཤད་པ་གྲངས་དང་གོ་རིམ་ཇི་ལྟ་བ་བཞིན་
དུ་འཆད་པར་འགྱུར་ཞེས་པའོ། །
ལེའུ་གཉིས་པ། ལུས་ཀྱི་ཆགས་ཚུལ།
དེ་ལྟར་ལུས་ཆགས་ཚུལ་སྟོན་པའི་སྡོམ་ཚིག་ནི། དེ་ལ་དང་པོ་ཆགས་པའི་
ཚུལ་བསྟན་པ། ཆགས་རྒྱུ་འཕེལ་རྐྱེན་བཙའ་རྟགས་རྣམ་པ་གསུམ།
ཞེས་པའི་དོན། དེ་ལ་དང་པོ་ལུས་ཆགས་ཚུལ་བསྟན་པ་ལ་ལུས་ཆགས་པའི་རྒྱུ་
དང་། འཕེལ་བའི་རྐྱེན་དང་། བཙའ་བའི་རྟགས་དང་རྣམ་པ་གསུམ་ཞེས་པའོ། །
རྒྱས་པར་བཤད་པ་ལ།
• 22 •



༡ ལུས་ཆགས་པའི་རྒྱུ།
དང་པོ། ཆགས་པའི་རྒྱུ་སྟོན་པ་ནི། དང་པོ་ཕ་མའི་ཁུ་ཁྲག་སྐྱོན་མེད་
ལ། རྣམ་ཤེས་ལས་དང་ཉོན་མོངས་ཀྱིས་བསྐུལ་ནས། །འབྱུང་ལྔ་་་་
འཚོགས་པས་མངལ་དུ་ཆགས་པའི་རྒྱུ། །དཔེར་ན་གཙུབ་ཤིང་དག་་་་་
ལས་མེ་འབྱུང་མཚུངས། །ཞེས་པའི་དོན། ཆགས་རྒྱུ་དང་པོ་ཕ་མའི་ཁུ་བ་་་་
དང་། ཁྲག ནད་ཀྱིས་སྐྱོན་མེད་པ་ལ་བར་སྲིད་ཀྱི་དྲི་ཟའི་སེམས་ཅན་གྱི་རྣམ་་་
ཤེས་དེ་ལས་དང་ཉོན་མོངས་ཀྱིས་བསྐུལ་བས་མངལ་དུ་འཇུག་སྟེ། དེ་ཡང་་་་་་
འབྱུང་བ་ལྔ་འཚོགས་པས་མངལ་དུ་ཆགས་པའི་རྒྱུ་བྱེད་ཅིང་ལས་དེ་དག་་་་་་་
འཛོམས་ན་སེམས་ཅན་གྱི་ལུས་འགྲུབ་པར་བྱེད་པ་ཡིན་ཏེ། དཔེར་ན་གཙུབ་་་
ཤིང་དང་། གཙུབ་གཏན་དང་། སྐྱེས་བུའི་རྩོལ་བ་རྣམས་འཛོམ་པ་དེ་དག་ལས་
མེ་འབྱུང་བ་དང་མཚུངས་ཞེས་པའོ། །
དང་པོ། ས་བོན་སྐྱོན་དང་ལྡན་པ་སྟོན་པ་ནི། ཁུ་ཁྲག་རླུང་གིས་རྩུབ་་་
ནག་རོ་བསྐ་ལ། །མཁྲིས་པས་རོ་སྐྱུར་མདོག་སེར་དྲི་མ་མནམ། །བད་་
ཀན་སྐ་འབྱར་རོ་མངར་བསིལ་བ་སྟེ། །ཁྲག་གིས་རུལ་ཞིང་བད་རླུང་།
དུམ་བུར་ཆད། །ཁྲག་མཁྲིས་རྣག་འདྲ་བད་མཁྲིས་མདུད་པ་ཅན། །
རླུང་མཁྲིས་སྐམ་ཞིང་འདུས་པ་བཤང་གཅི་འདྲ། །འདི་དག་སྐྱོན་གྱི་ས་
བོན་བྱེད་མི་ནུས། །ཞེས་པའི་དོན། ཁུ་བ་དང་ཁྲག་རླུང་གི་ནད་ཀྱི་དབང་་་་
གིས་རེག་བྱ་རྩུབ་པ་དང་། མདོག་ནག་པ་དང་། རོ་སྐ་བར་འགྱུར་ལ། དེ་བཞིན་
དུ་མཁྲིས་པས་རོ་སྐྱུར་བ་དང་། མདོག་སེར་བ་དང་། དྲི་མ་མནམ་པར་འགྱུར་་
ཞིང་། བད་ཀན་སྐྱོན་གྱིས་སྐ་བའི་རྣམ་པ་དང་། འབྱར་བག་ཅན་རོ་མངར་བ་
• 23 •



དང་། བསིལ་བར་སྣང་བ་དེ་ཁྲག་གི་སྐྱོན་གྱིས་རུལ་བར་སྣང་ཞིང༌། བད་རླུང་
ལྡན་པས་དུམ་བུ་དུམ་བུར་ཆད་པ་དང༌། ཁྲག་མཁྲིས་ལྡན་པའི་སྐྱོན་གྱིས་རྣག་
དང་འདྲ་བ་དང་། བད་མཁྲིས་ལྡན་པའི་སྐྱོན་གྱིས་མདུད་ཅན་པ་དེ་ཁུ་རྩིགས་
སུ་བྱེད་པ་དང་། རླུང་མཁྲིས་ལྡན་པའི་སྐྱོན་གྱིས་སྐམ་པ་ཤས་ཆེ་ཞིང་འདུས་་་
པས་བཤང་གཅི་དང་འདྲ་བ་སྟེ་འདི་དག་གི་སྐྱོན་གྱིས་ལུས་ཆགས་པའི་ས་བོན་
བྱེད་པར་མི་ནུས་ཞེས་པའོ། །
གཉིས་པ། ལས་མ་འཛོམ་པ་སྟོན་པ་ནི། ལས་མ་འཛོམ་ན་རྣམ་ཤེས་་་
མི་འཇུག་སྟེ། །ཞེས་པས་སྟོན་ཏེ་མ་ཟླ་མཚན་དང་ལྡན་པ་དང་། ཕ་ཆགས་་་
(པ་）དང་ལྡན་པ་དང་། དེ་དག་གི་བུར་སྐྱེ་བར་འགྱུར་བའི་ལས་བསགས་པའི་
བར་སྲིད་རྣམས་མ་འཛོམ་ན་རྣམ་ཤེས་མངལ་དུ་མི་འཇུག་ཅེས་པའོ། །སྟེ་ཞེས་
པ་འོག་མ་འདྲེན་པའི་ཚིག་གོ། །འཕགས་པ་དཀོན་མཆོག་བརྩེགས་པ་ཆེན་པོའི་
ཆོས་ཀྱི་རྣམ་གྲངས་སྟོང་ཕྲག་བརྒྱ་པ་ལས། དགའ་བོ་མངལ་དུ་འཇུག་པ་བསྟན་
ཞེས་བྱ་བ་ཐེག་པ་ཆེན་པོའི་མདོ་ལས་དེ་ནས་བཅོམ་ལྡན་འདས་ཀྱིས་ཚེ་དང་་་་
ལྡན་པ་དགའ་བོ་ལ་འདི་སྐད་ཅེས་བཀའ་སྩལ་ཏོ། །དགའ་བོ་སེམས་ཅན་རྣམས་
ནི་མངལ་དུ་འཇུག་པར་འདོད་པའི་ཚེ། རྒྱུ་དང་རྐྱེན་ཕུན་སུམ་ཚོགས་པར་གྱུར་
ན་ནི་ལུས་ལེན་པར་འགྱུར་གྱི། གལ་ཏེ་ཕུན་སུམ་ཚོགས་པར་མ་གྱུར་པའི་ལུས་
ལེན་པར་མི་འགྱུར་རོ། །དེ་ལ་རྐྱེན་དང་མི་ལྡན་པ་ཞེས་བྱ་བ་གང་ཞེ་ན་འདི་ལྟ་
སྟེ། ཕ་དང་མ་གཉིས་ཀའང་ཆགས་པའི་སེམས་བྱུང་བར་གྱུར་ལ། བར་དོའི་་་་
ཕུང་པོ་ཡང་མངོན་དུ་གྱུར་ཅིང་སྐྱེ་བའི་གནས་ཡོངས་སུ་འཚོལ་བར་བྱེད་ཅིང་
ཕ་མ་དེ་དག་གི་འདུ་འཕྲོད་སྔ་ཕྱིར་གྱུར་ཅིང་དུས་གཅིག་ཏུ་བྱུང་བར་མ་གྱུར་་་
རམ། སོ་སོའི་ལུས་ལ་ནད་རྣམས་དང་ལྡན་པར་གྱུར་ན་ཡང་མངལ་དུ་འཇུག་
• 24 •



པར་མི་འགྱུར་རོ། །ཞེས་དང་། གལ་ཏེ་ཕ་མ་ཆོ་རིགས་བཙུན་ཞིང་བསོད་་་་་་
ནམས་ཆེན་པོ་དང་ལྡན་པར་གྱུར་ལ། བར་དོའི་ཕུང་པོ་བསོད་ནམས་ཆུང་་་་་
པའམ། བར་མ་དོའི་སྲིད་པ་ཆོ་རིགས་བཙུན་ཞིང་བསོད་ནམས་ཆེན་པོ་དང་་་་
ལྡན་པར་འགྱུར་ལ། ཕ་མ་བསོད་ནམས་ཆུང་བར་གྱུར་རམ། གཉིས་ཀ་བསོད་
ནམས་དང་ལྡན་ཡང་ཕན་ཚུན་འཕྲད་པར་གྱུར་པའི་ལས་བསགས་པར་མ་གྱུར་
ན་ཡང་མངལ་དུ་འཇུག་པར་མི་འགྱུར་རོ། །ཞེས་གསུངས་སོ།།
གསུམ་པ། འབྱུང་བ་མ་འཛོམ་པར་མི་འགྲུབ་པར་སྟོན་པ་ནི། ས་མེད་མི་
འགྲུབ་ཆུ་མེད་སྡུད་མི་འདུས། །མེ་མེད་མི་སྨིན་རླུང་མེད་འཕེལ་མི་་་༌་
འགྱུར། །ནམ་མཁའ་མེད་པར་འཕེལ་བའི་གོ་མི་ཕྱེ། །ཞེས་པ་སྟེ། དེ་ཡང་
སའི་ཁམས་ཀྱི་སྲ་བར་བྱེད་པས་དེ་མེད་ན་ལུས་མི་འགྲུབ་ཞིང་། ཆུ་ཡིས་གཤེར་
བར་བྱེད་པ་དེ་མེད་ན་གོང་བུར་སྡུད་པར་མི་འདུས་ཅིང་། མེ་ཡིས་དྲོ་བར་བྱེད་
དེ་དེ་མེད་ན་མི་སྨིན་ཅིང་། རླུང་གིས་ཡང་བ་བྱེད་དེ་དེ་མེད་ན་འཕེལ་བར་མི་
འགྱུར་ལ། ནམ་མཁའ་ནི་གཟུགས་ཅན་སྐྱེ་བའི་གོ་འབྱེད་པའི་ཕྱིར། དེ་མེད་་་་་
པར་གཟུགས་འཕེལ་བའི་གོ་སྐབས་མི་བྱེད་པར་འགྱུར་རོ། །ཞེས་པའོ། དེས་་་་་
ཀྱང་རྒྱས་པར་དགའ་བོ་མངལ་འཇུག་ལས། ལུས་འདི་སྐྱེས་པ་ཕ་མའི་འབྱུང་བ་
ཆེན་པོ་བཞི་དང་ངོ་བོ་ཉིད་ཐ་མི་དད་པར་འགྱུར་བ་སྟེ། འདི་ལྟ་སྟེ་སའི་ཁམས་
ཀྱིས་ནི་སྲ་བའི་བྱ་བ་བྱེད་དོ། །ཆུའི་ཁམས་ཀྱིས་ནི་གཤེར་བའི་བྱ་བ་བྱེད་དོ། །
མེའི་ཁམས་ཀྱིས་དྲོ་བའི་བྱ་བ་བྱེད་དོ། །རླུང་གི་ཁམས་ཀྱིས་ནི་ཡང་ཞིང་གཡོ་་་
བའི་བྱ་བ་བྱེད་དོ། །མེར་མེར་པོའི་ལུས་དེ་གལ་ཏེ་སའི་ཁམས་འབའ་ཞིག་དང་
ལྡན་ལ། ཆུའི་ཁམས་མེད་པར་གྱུར་ན་ནི་འདི་ལྟ་སྟེ། དཔེར་ན་ཕྱེ་དང་ཐལ་བ་་
སྐམ་པོ་བཅང་བཞིན་དུ་འདུར་མི་གཏུབ་པར་འགྱུར་རོ། །གལ་ཏེ་ཆུའི་ཁམས་་
• 25 •



འབའ་ཞིག་དང་ལྡན་ལ་སའི་ཁམས་མེད་པར་གྱུར་ན་ནི་འདི་ལྟ་སྟེ། དཔེར་ན་
འབྲུ་མར་རམ་ཆུའི་རང་བཞིན་སྙམ་ཞིང་གཤེར་བས་སྲ་བ་མེད་པ་བཞིན་དུ་བོ་
ཞིང་འགྱེལ་བར་འགྱུར་རོ། །གལ་ཏེ་ས་དང་ཆུ་ཁམས་འབའ་ཞིག་དང་ལྡན་ལ་
མེའི་ཁམས་མེད་པར་གྱུར་ན་ནི་འདི་ལྟ་སྟེ། དཔེར་ན་དབྱར་ཚ་བའི་དུས་སུ་་་
ཤའི་གོང་བུ་གྲིབ་མ་ལ་བཞག་པ་ཉི་མའི་འོད་ཀྱིས་ཕོག་པ་བཞིན་དུ་འདྲུལ་ཞིང་
མྱག་པར་འགྱུར་རོ། །གལ་ཏེ་ས་དང་ཆུ་དང་མེའི་ཁམས་དང་ལྡན་ལ་རླུང་གི་་་
ཁམས་མེད་པར་འགྱུར་ན་ནི། འཕེལ་བར་མི་གྱུར་ཏེ་འདི་ལྟ་སྟེ། དཔེར་ན་་་་་་
འཁུར་བ་མཁན་ནམ། དེའི་སློབ་མཁས་པ་འཁུར་བར་བཙོས་ནས་དབུགས་ཀྱི་
བུས་ཏེ། ཅི་དང་ཅི་བྱ་བ་རྣམས་མངོན་པར་འདུས་བྱས་ནས་དེ་དག་ནང་ཁོང་
སྟོང་དུ་བྱེད་པ་གལ་ཏེ་རླུང་སྟོབས་མེད་པར་གྱུར་ན་མངོན་པར་འགྲུབ་པར་མི་
འགྱུར་རོ། །དེ་བཞིན་དུ་འབྱུང་བ་ཆེན་པོ་བཞི་པོ་དེ་དག་ཀྱང་ཕན་ཚུན་གཅིག་
ལ་གཅིག་བརྟེན་ཅིང་། ཡོངས་སུ་བཟུང་ནས་རྣམ་པར་བཞག་པ་ཡིན་པས་དེའི་
ཕྱིར་མེར་མེར་པོའི་ལུས་ཕ་མའི་འབྱུང་བ་ཆེན་པོ་བཞི་དང་ལས་ཀྱི་རླུང་གི་རྒྱུས་
སྐྱེ་བ་འགྱུར་བ་དང་། དེ་བཞིན་དུ་རྐྱེན་མང་པོ་རྣམས་ཀྱི་ནང་ན་དམིགས་་པར་
མི་འགྱུར་ཡང་འདུས་པའི་སྟོབས་ཀྱིས་ལུས་ཡང་དག་པར་ལེན་པར་འགྱུར་བར་
རིགས་པར་བྱའོ། །ཞེས་གསུངས་སོ། །
མངལ་དུ་ཇི་ལྟར་ཆགས་པའི་ཚུལ་ལ་ས་བོན་སྐྱོན་མེད་པ་དང་། ཟླ་མཚན་
འབྱུང་བའི་དུས་དང་། མངལ་ཁ་བྱེ་བའི་དུས་དང་། ཟུམ་པ་དང་ཁྱེའུ་འབྱུང་
བའི་ཁྱད་པར་དང་། མངལ་ཆགས་པ་དང་། བསྐྱེད་ཚུལ་གྱི་ཁྱད་པར་དང་་་་
བདུན་ལས། དང་པོར་རང་བཞིན་ཁུ་ཁྲག་སྐྱོན་མེད་པའམ། སྐྱོན་ཅན་ཡིན་་་
ཡང་སྨན་གྱིས་བཅོས་ནས་ས་བོན་སྐྱོན་མེད་ཀྱི་མཚན་ཉིད་སྟོན་པ་ནི། ཁུ་བ་་་
• 26 •



དཀར་ལྕི་མངར་ལ་མང་བ་དང༌། །ཟླ་མཚན་ཚོས་ཁུ་རི་བོ་ཁྲག་འདྲ་བ། །།
བཀྲུས་ན་དག་འགྱུར་སྐྱོན་མེད་མངལ་ཆགས་བྱེད། །ཅེས་པ་སྟེ། དེ་ཡང་
ཁུ་བ་ཁ་དོག་དཀར་བ་དང༌། ལྕི་བ་དང་། རོ་མངར་ལ་མང་བ་ཟླ་མཚན་གྱི་ཁ་་
དོག་ཡང་ཚོས་ཀྱི་ཁུ་བའམ། རི་བོང་གི་ཁྲག་འདྲ་བའམ། རས་ལ་སོགས་པར་་་
འགོས་པ་བཀྲུས་ན་དག་པར་འགྱུར་བ་དེ་ལྟ་བུའི་ས་བོན་དཀར་དམར་སྐྱོན་་་་
མེད་པས་ན་མངལ་ཆགས་པར་བྱེད་པའོ། །
གཉིས་པ། ཟླ་མཚན་འབྱུང་བའི་དུས་སྟོན་པ་ནི། བུད་མེད་བཅུ་གཉིས་
ལོན་ནས་ལྔ་བཅུའི་བར། །དྭངས་མ་ལས་བྱུང་ཟླ་རེར་བསགས་པའི་་་
ཁྲག རྩ་ཆེན་གཉིས་ལས་གནག་ཅིང་དྲི་བྲལ་བ། །རླུང་གིས་མངལ་གྱི་
སྒོར་འབྱིན་ཞག་གསུམ་འཛག། ། ཅེས་པ་སྟེ། དེ་ཡང་བུད་མེད་ལོ་བཅུ་་་་་
གཉིས་ལོན་ནས་ལྔ་བཅུའི་བར་དུ་ཟས་ཀྱི་དྭངས་མ་ལས་འབྱུང་བ། ལུས་ཟུངས་
བདུན་དུ་བརྒྱུད་ནས་བསམ་སེའུར་གསོག་ཅིང་བསམ་སེའི་གཡས་གཡོན་གྱི་རྩ་
གཉིས་བུ་སྣོད་ཀྱི་ཁ་དང་འབྲེལ་བ་ནས་བརྒྱུད་དེ་ཟླ་བ་རེ་རེར་བུ་སྣོད་དུ་་་་་་
བསགས་པའི་ཁྲག་བསམ་སེའུའི་རྩ་ཆེན་གཉིས་ལ་བརྒྱུད་དེ་བྱུང་བ་མནག་ཅིང་་
དྲི་མ་དང་བྲལ་བ་དེ་རླུང་གིས་ཕུལ་ནས་མངལ་གྱི་སྒོར་འབྱིན་ཅིང་ཞག་གསུམ་
གྱི་བར་དུ་འཛག་པར་བྱེད་ཅེས་སྔ་རབས་རྣམས་(ཀྱིས་）འཆད་པར་བྱེད་དོ། །
ལུས་གནས་ལེའུ་དང་པོའི་འགྲེལ་པ་ཟླ་ཟེར་ལས། བུད་མེད་དག་ནི་ཟླ་བ་རེ་རེ་
ཞིང་། ཟླ་མཚན་གྱི་ཁྲག་ཟས་ཀྱི་དྭངས་མ་ལས་བྱུང་བ་ཞག་གསུམ་ཞིག་མངལ་
གྱི་སྒོ་ནས་འཛག་ཅིང་འབྱུང་བར་འགྱུར་རོ། །ཞེས་པ་ལས་རྒྱས་བཤད་གཞན་་
མ་བྱུང་ངོ། །
ཟླ་མཚན་འབྱུང་བའི་རྟགས་སྟོན་པ་ནི། དེ་རྟགས་ཉམས་ཆུང་བཞིན་
• 27 •



རས་ངན་པ་དང༌། །ནུ་མ་རྐེད་པ་མགུལ་པ་མིག་དཀུ་གཡོ། །ཟླ་མཚན་
ལྡན་པས་སྐྱེས་པ་འདོད་པའི་རྟགས། །ཞེས་པ་སྟེ། དེའི་དོན་ཐོག་མར་ཟླ་་
མཚན་འབྱུང་བ་དེའི་རྟགས་ལུས་ཉམས་ཆུང་བ་སྟེ། ཐེག་པ་དང་། བཞིན་རས་
ངན་པ་དང་། ནུ་མ་སྐྱེ་བ་དང་། རྐེད་པ་ན་བ་དང་། མགུལ་པ་དང་། མིག་
ན་བ་དང་། དཀུ་སྟེ་བསམ་སེའུ་རྣམས་གཡོ་བ་སྟེ་འགུལ་པ་ལྟར་སྣང་བ་དང་།
ཟླ་མཚན་དང་ལྡན་པས་སྐྱེས་པ་འདོད་པའི་རྟགས་སུ་ཤེས་པར་བྱའོ། །བུད་མེད་
བཅུ་གཉིས་ལོན་ནས་ལྔ་བཅུའི་བར། ཞེས་པའི་དོན་ནི་ལོ་བཅུ་གཉིས་ཡན་་
དང་ལྔ་བཅུ་རྩ་གཅིག་མན་ལ་ཟླ་མཚན་མི་འབྱུང་བས་དུས་ངེས་པ་བསྟན་པ་་་
ཡིན་ནོ། །
གསུམ་པ། མངལ་ཁ་བྱེ་ཚུལ་སྟོན་པ་ནི། མངལ་ཁ་བྱེ་ནས་ཞག་ནི་བཅུ་
གཉིས་བར། །དང་པོའི་ཞག་གསུམ་བཅུ་གཅིག་བུ་མི་ལེན། །གཅིག་་་་
གསུམ་ལྔ་བདུན་དགུ་ལ་བུར་འགྱུར་ཏེ། །གཉིས་དང་བཞི་པ་དྲུག་པ་་
བུ་མོར་འགྱུར། །ཞེས་པ་སྟེ། དེ་ཡང་མངལ་ཁ་བྱེ་བའི་དུས་ནས་ཞག་བཅུ་་་་
གཉིས་ཀྱི་བར་དུ་མངལ་ཁ་མི་ཟུམ་པ་ཡིན་ཞིང་། དེ་ཡང་དང་པོ་ཟླ་མཚན་ཡོང་
པའི་ཞག་གསུམ་གྱི་བར་དང་ཞག་བཅུ་གཅིག་པ་ལ་བུ་མི་ལེན་པ་ཡིན་ཞིང་།
ལྷག་མ་ཞག་བརྒྱད་ཀྱི་བར་དུ་ཆགས་སུ་རུང་བ་ཡིན་ལ། དང་པོ་ཞག་གསུམ་པོ་
བོར་ནས་ཞག་བཞི་པ་དང༌། དང་པོར་བྱས་པའི་གཅིག་དང་གསུམ་པ་དང་། ལྔ་
པ་དང་བདུན་པ་དང་། དགུ་པར་མངལ་དུ་ཆགས་ན་བུར་འགྱུར་ཏེ། དེ་བཞིན་
དུ་གཉིས་པ་དང་བཞི་པ་དང་དྲུག་ལ་ཆགས་ན་བུ་མོར་འགྱུར། ཞེས་པའོ། །
སྐབས་འདིར་འགྲེལ་པ་འབུམ་ནག་དང་། འབུམ་ཆུང་གསལ་སྒྲོན་དང་ཤག་་་་
མགོན་དཔལ་མགོན་རྣམས་མཐུན་པར་ཟླ་མཚན་ཆད་པའི་ནུབ་དང་པོ་དང་།
• 28 •



གསུམ་ལྔ་བདུན་དགུ་རྣམས་བུར་འགྱུར། ཞག་གཉིས་བཞི་དྲུག་བརྒྱད་པ་བཞི་
བུ་མོར་འགྱུར་བའི་དུས་ཏེ་ཞེས་སྨྲ་བར་བྱེད་དོ། །དེ་ལ་ཟླ་མཚན་ཆད་པའི་ནུབ་
ཞག་དང་པོར་འགྲོ་སྟེ། དང་པོ་ཞག་གསུམ་ལ་བུ་མི་ལེན་པ་རྒྱུད་རང་ནས་་་་
དངོས་སུ་གསུངས་པའི་ཕྱིར་རོ། །ཞག་བཞི་པ་ནས་བགྲང་བར་བྱ་བ་ཡིན་ཏེ།
བརྒྱད་པའི་ལུས་གནས་ཀྱི་ལེའུ་དང་པོའི་འགྲེལ་པ་ཟླ་ཟེར་ལས། དེ་ནས་ཟླ་་་་
མཚན་མཐོང་ཉིད་ནས། ཞག་གསུམ་བར་དུ་སེམས་དགེ་བསམ། རྒྱན་དང་ཁྲུས་
ནི་སྤང་པ་དང་། ཀུ་ཤའི་སྟན་ལ་ཉལ་བ་དང་། ནས་ཐུག་འོ་མར་བཙོས་ཉུང་
（ཟད།) བླུད་ཅིང་ལྟོ་སྦྱང་ཉམས་སྨད་བྱ། ལོ་མའི་རྫ་སྐྱོག་ལེགས་པར་ནི།
བཟའ་ཞིང་འཁྲིག་པ་སྤང་བར་བྱ། ཞེས་བྱ་བ་ལ། དེ་ལྟར་ཟླ་མཚན་བྱུང་་་་་་
དེའི་འོག་ཏུ་བུད་མེད་དེའི་སེམས་ལ་དགེ་བ་བསམ་ཞིང༌། སེམས་མ་འཁྲུལ་་་
པར་བྱ་བ་དང་། གདུབ་བུ་དང་། དོ་ཤལ་ལ་སོགས་པས་བརྒྱན་པ་དང་། ཁྲུས་
བྱ་ཞིང་གཙང་སྦྲ་སྤྱོད་པ་དེ་གཉིས་དང་བྲལ་ཞིང་སྤང་ལ་རྩྭ་ཀུ་ཤའི་སྟན་གང་
ཡིན་པ་དེ་ལ་ཉལ་བར་བྱ་བ་དང་། ནས་ཐུག་འོ་མ་དང་བཙོས་པའི་ཁ་ཟས་་་་་
ཉུང་ཟད་གཅིག་ལོ་མའམ་རྫ་སྐྱོག་གཙང་མ་ལེགས་པར་བཟའ་ཞིང་སྤྱད་པ་་་་
དང་། ལྟོ་སྦྱང་ཞིང་ཉམས་སྨད་པར་བྱ་བའི་ཕྱིར་བྱའོ། །དེ་བཞིན་དུ་དེའི་ཚེ་་་་
འཁྲིག་པ་སྤང་ཞིང་སྐྱེས་པ་བསྟེན་པ་སྤང་བར་བྱའོ། །དེ་ནས་ཞག་ནི་བཞི་པ་ལ་
ཁྲུས་བྱས་གོས་ཕྲེང་དཀར་ཞིང་གཙང་། ཕ་དང་འདྲ་བའི་བུ་འདོད་ལ། མདུན་
དུ་ཁྱོ་ནི་བལྟ་བར་བྱ། ཞེས་བྱ་བ་ལ། ཟླ་མཚན་བྱུང་ནས་ཞག་གསུམ་འདས་ཏེ་་
ཞག་བཞི་པ་ལ་བབ་པ་དང་། ཁྲུས་བྱ་ཞིང་གཙང་སྦྲ་བྱས་ནས་གོས་དཀར་པོ་་་
བགོས་ལ། ཕྲེང་བ་གདགས་པ་དང་གཙང་སྦྲ་དང་ལྡན་པས་ཕ་དང་འདྲ་བའི་་
བུ་འདོད་ཅིང་བདག་ཉིད་ཀྱི་མདུན་དུ་ཁྱོ་གནས་པར་བལྟ་བར་བྱའོ། །ཞེས་་་་་
• 29 •



བཤད་དོ། །ཞག་བརྒྱད་པ་ལ་བུ་མོར་འགྱུར་ཞེས་པའང་མི་འཐད་དེ། རྒྱུད་ལས།
ཞག་བརྒྱད་པ་ལ་བུ་མོར་འགྱུར་ཞེས་མ་གསུངས་པའི་ཕྱིར་དང༌། རྒྱུད་ལས་་་་
གསུངས་པའི་ཞག་གི་བགྲང་ཚུལ་དེའི་ཞག་བརྒྱད་པ་ནི། མངལ་ཁ་བྱེ་བ་ནས་་
ཟུམ་པའི་ཞག་བཅུ་གཅིག་པ་ཡིན་པའི་ཕྱིར། བུ་མི་ལེན་པའི་ཞག་ཡིན་པའི་ཕྱིར་
དང༌། གསུམ་པ་ནས་བགྲང་པའི་ཞག་བརྒྱད་པ་ལ་བྱེད་ན་རྒྱུད་ནས་གསུངས་
པའི་བགྲང་ཚུལ་གྱི་བདུན་པ་བུར་འགྱུར་བའི་ཞག་ཡིན་པའི་ཕྱིར་རོ། །བརྒྱད་པ་
ལས། མཉམ་པ་བུ་དང་མི་མཉམ་པ་བུ་མོར་འགྱུར་བར་བཤད། དེ་གོང་གི་་་་
འགྲེལ་ཚིག་དེ་མ་ཐག་པར། ཟླ་མཚན་ཞག་ནི་བཅུ་གཉིས་དུས། དེ་ལས་དང་་་་
པོའི་ཞག་གསུམ་དང་། བཅུ་གཅིག་པ་སྨད་ཅེས་བྱ་བ་ཟླ་མཚན་སྣང་བ་ནས་་་
ཞག་བཅུ་གཉིས་ཀྱི་བར་དུ་ནི་དུས་དེ་ཟླ་མཚན་འཛིན་པའི་དུས་ཡིན་ལ་ཞག་་་
བཅུ་གཉིས་པོ་དེ་དག་ལས་དང་པོའི་ཞག་གསུམ་ནི་སྨད་ཅིང་སྤང་བར་བྱ་བ་་་
ཡིན་པས་དེའི་ཚེ་འཁྲིག་པའི་བྱ་བ་མི་བྱའོ། །དེ་བཞིན་དུ་བཅུ་གཅིག་པ་ཡང་་་་
སྨད་པར་བྱ་བ་ཡིན་ནོ། །ཚེས་ཟུང་ལ་བུར་འགྱུར་གཞན་དུ་བུ་མོར་འགྱུར། ཞེས་
བྱ་བ་ལ། ཚེས་བཞི་དང་། དྲུག་དང་། ཚེས་བརྒྱད་དང་། ཚེས་བཅུ་དང་། བཅུ་་་
གཉིས་དག་ལ་བུ་ཕོར་སྐྱེ་བར་འགྱུར་ལ། དེ་ལས་གཞན་པར་ཚེས་ལྔ་དང་། ཚེས་
བདུན་ཚེས་དགུ། ཚེས་བཅུ་གཅིག་གིས་ཉེ་བར་མཚོན་པ་དག་ཏུ་ནི་བུ་མོར་སྐྱེ་
བར་འགྱུར་རོ། །ཞེས་གསུང་པ་ཡང་བཤད་རྒྱུད་དུ་གསུང་པའི་ཞག་མི་མཉམ་པ་
པ་ལ་བུ་དང་། འདིར་མཉམ་པ་ལ་བུར་གསུང་པ་དོན་ལ་མི་འགལ་ཏེ། ཟླ་ཟེར་
དུ། ཚེས་གཅིག་ལ་མངལ་ཁ་བྱེ་བའི་དབང་དུ་བཅུག་པའི་བར་ཚེས་བཅུ་གཉིས་
ཀྱི་བར་གྱི་མི་མཉམ་པ་དང་མཉམ་པ་རྩིས་པ་ཡིན་ཅིང་། རྒྱུད་དུ་ཚེས་བཞི་པ་་
ནས་མི་མཉམ་པ་དང་མཉམ་པ་བགྲང་པ་ཡིན་པས་ཚེས་བཞི་པ་དེ་རྒྱུད་ཀྱི་་་་
• 30 •



བགྲང་ཚུལ་ལ་མི་མཉམ་པ་དང་། བརྒྱུད་པའི་བགྲང་ཚུལ་ལ་ཚེས་གཅིག་ནས་་
བགྲང་པའི་ཚེས་བཞི་མཉམ་པའམ་ཟུང་ཞེས་པ་ཡིན་པས་ཚེས་བཞི་ལ་བུར་་་་་
འགྱུར་བ་འདྲ་སྟེ་ལྷག་མ་རྣམས་ལ་རིག་པས་ཤེས་པར་བྱའོ། །ཞེས་དང་། ལུས་
གནས་ལེའུ་དང་པོའི་འགྲེལ་པ་ཟླ་ཟེར་ལས། ཚེས་བཅུ་གཅིག་ཉེ་བར་མཚོན་པ་
དག་ཏུ་བུ་མོར་སྐྱེ་བར་འགྱུར་ཞེས་པ་ནི། སྤྱིར་ཞག་བཅུ་གཅིག་པ་ལ་བུ་མི་ལེན་
པ་ཡིན་ན་ཡང་། གལ་ཏེ་ལེན་ཀྱང་བུ་མོར་འགྱུར་ཞེས་པའི་དོན་ཏོ། །འབུམ་་་
ཆུང་གསལ་སྒྲོན་ལས། ཞག་དགུ་བུ་ཆགས་ཏེ་ཞེས་པ་ཡང་མི་འཐད་དེ་ཞག་་་
བཅུ་གཉིས་ཀྱི་བཞི་ལ་བུ་མི་ཆགས་པར་གསུངས་སོ། །
བཞི་པ། མངལ་ཁ་ཟུམ་ཚུལ་སྟོན་པ་ནི། ཉི་མ་ནུབ་པས་པད་མའི་ཁ་་
ཟུམ་བཞིན། །བཅུ་གཉིས་འདས་ནས་ཁུ་བ་མངལ་མི་འདོད། །ཅེས་པ་
སྟེ། ཉི་མ་ནུབ་པའི་རྟེན་འབྲེལ་གྱིས་པད་མ་ཁ་ཟུམ་པར་འགྱུར་བ་བཞིན་དུ་ཟླ་
མཚན་བྱུང་ནས་ཞག་བཅུ་གཉིས་འདས་ནས་ཁུ་བ་ནི་མངལ་མི་འདོད་དེ་མི་་་
འཛིན་ཞེས་པའོ། ། །
ལྔ་པ། ཁྱེའུ་ལ་སོགས་པའི་ཁྱད་པར་སྟོན་པ་ནི། ཁུ་བ་མང་བ་བུ་རུ་སྐྱེ་
འགྱུར་ཞིང་། །ཟླ་མཚན་མང་བ་བུ་མོར་སྐྱེ་བར་འགྱུར། །ཆ་མཉམ་མ་
ནིང་བྱེ་ལས་མཚེ་མར་སྐྱེ། །ཞེས་པ་སྟེ། དེའི་དོན་ཁམས་དཀར་དམར་་་་་
གཉིས་ཀྱི་ནང་ནས་ཁུ་བ་མང་བ་བུ་རུ་སྐྱེ་བར་འགྱུར་ཞིང་ཟླ་མཚན་མང་བ་་་་
ལས་བུ་མོར་སྐྱེ་བར་འགྱུར་ཏེ། དཀར་དམར་ཆ་མཉམ་པ་ལས་མ་ནིང་དུ་སྐྱེ་་་
བར་འགྱུར་ཞིང་། དེ་དག་འདྲེས་པ་དུམ་བུར་བྱེ་བ་ལས་མཚེ་མར་སྐྱེ་ཞེས་པའོ།།
ཟླ་ཟེར་ལས། ཆ་མཉམ་པ་ལས་མ་ནིང་ངམ་མཚེ་མ་གཉིས་ཀ་གང་རུང་སྐྱེ་བར་
བཤད་ཅིང་། འབུམ་ནག་གསལ་སྒྲོན་ལས། མངལ་ཁ་སྤྲག་དུ་མཚེ་མ་སྐྱེ་བར་་
•31 •



བཤད་དོ། །
སྐྱེ་གནས་མི་མཐུན་པ་སྐྱེ་བ་ཡང་ཡོད་པར་སྟོན་པ་ནི། སྐྱེ་གནས་མི་་་་་
མཐུན་པ་དང་གཟུགས་མི་སྡུག །འདི་དག་གནོད་པའི་དྲི་མས་སྐྱེ་བར་
འགྱུར། །ཞེས་པ་སྟེ་མིའི་སྐྱེ་གནས་ཡིན་པ་ལ་རིགས་མི་མཐུན་པ་སྦྲུལ་དང་བྱི་་
བ་ལ་སོགས་པའི་གཟུགས་སྣ་ཚོགས་པ་དང་ཞར་བ་དང་། སྒུར་པོ་དང་ཞ་བོ་་་
དང་འཐེང་པོ་དང་། འོན་པ་དང༌། ལོང་བ་དང་། མིའུ་ཐུང་ལ་སོགས་པ་་་་་
གཟུགས་མི་སྡུག་པ་སྣ་ཚོགས་སྐྱེ་བར་འགྱུར་རོ། །འདི་དག་ནི་རླུང་ལ་སོགས་པ་
ཁུ་ཁྲག་གི་དྲི་མ་ནི་གནོད་ཅིང་མ་རུང་པར་བྱས་པའི་དྲི་མ་ལས་སྐྱེ་བར་འགྱུར།
ཞེས་པའོ། །སྐྱེ་གནས་མི་མཐུན་པའི་སྐབས་སུ་འབུམ་ནག་དང་གསལ་སྒྲོན་ལས།
མི་ལ་བྱོལ་སོང་དང་གྲོད་པ་དང་ཤ་དུམ་ལ་སོགས་པ་སྐྱེ་བ་དང་ཞེས་བཤད། །
དྲུག་པ། མངལ་ཆགས་པར་སྟོན་པ་ནི། མངལ་ཆགས་མཚན་མས་ས་་
བོན་འཛིན་པ་དང༌། །འདོད་པ་ངོམས་ཤིང་ལུས་སྙོམ་ལྕི་བ་ཡིན། །
ཞེས་པ་སྟེ། མངལ་ཆགས་པའི་རྟགས་སུ་མཚན་མས་ས་བོན་འཛིན་ཅིང་ཕྱིར་མི་
འདོར་བར་བྱེད་པ་དང་། སྐྱེས་པ་ བུད་མེད་དེ་）འདོད་པ་ངོམས་ཤིང་ཆོག་
ཤེས་པ་དང་། ལུས་སྙོམ་ཞིང་སྐྱིད་ལུག་པ་དང་ཅུང་ཟད་ལྕི་བར་འགྱུར་བ་ཡིན་
ནོ། །སྐབས་འདིར་དཔལ་མགོན་སོགས་ཁ་ཅིག །ཕོ་མོ་གཉིས་ཀ་འདོད་པས་་་་
ངོམས་ཤིང་ཞེས་པ་མི་འཐད་དེ། ཕོའི་འདོད་པ་ངོམས་པ་མངལ་ཆགས་པའི་
རྒྱུ་མི་རིག་པའི་ཕྱིར་རོ། ། །
མངལ་ཆགས་པའི་རྟགས་ལུས་གནས་ལེའུ་དང་པོའི་འགྲེལ་པ་ཟླ་ཟེར་ལས།
བུད་མེད་གང་འཕྲལ་དུ་མངལ་ཆགས་ཤིང་དུས་དེའི་ཚེ་བུ་ཆགས་པའི་མཚན་་
མ་ནི་འདི་དག་ཡིན་ཏེ། མངལ་དེ་(བྱ་བ་བྱ་བའི་)གཞིར་གྱུར་པ་ས་བོན་ཞེས་
• 32 •



པ་བྱེད་པར་འགྱུར་པའི་ཁུ་བ་དེ་འཛིན་ཅིང་ཆགས་པར་འགྱུར་བ་དང་། །
འདོད་པས་ངོམས་ཤིང་ཆོག་ཤེས་པར་གྱུར་པ་དང་། ལུས་ཀྱི་ཁོང་ལྕི་བ་དང་།
ཁུ་བ་དང་ཁྲག་རྗེས་སུ་འདྲེས་ཤིང་ཕན་ཚུན་འབྲེལ་བ་དང་སྙིང་ཅུང་ཟད་་་་་་
འཕར་ཞིང་འགུལ་བ་དང་། གཉིད་ཀྱིས་ནོན་པ་བཞིན་དུ་དབང་པོ་རྣམས་ཡུལ་
འཛིན་པར་མི་ནུས་ཤིང་སྙོམ་པ་དང་། སྐོམ་གྱིས་ཉེན་པ་དང་། སྨྲ་ཞིང་དུབ་པ་
དང༌། སྤུ་ལྡང་ཞིང་དགའ་བས་བ་སྤུའི་ཁུང་བུ་གྱེས་པར་འགྱུར་བ་ཡིན་ནོ། །
ཞེས་བཤད་དོ། །སྐབས་འདིར་མངལ་དུ་བུ་ཆགས་པ་ལ་ཕན་པའི་ཁྱད་པར་ནི། །
ལུས་གནས་ལེའུ་དང་པོའི་འགྲེལ་པ་ཟླ་ཟེར་ལས། མངལ་འཛིན་ཡིད་འོང་ཕན་
པ་ཡི། ཁྱོ་དང་འཁོར་གྱིས་བསྙེན་བཀུར་བྱ། ཞེས་བྱ་བ་ལ། མངལ་འཛིན་པའི་
བུད་མེད་ལ་སྡུག་ཅིང་ཕན་པར་འཛིན་པའི་ཁྱོ་དང་གཡོག་འཁོར་དག་ཀྱང་་་་་
ཡིད་དུ་འོང་ཞིང་ཕན་པར་བྱེད་པ་ཉིད་ཀྱི་བསྙེན་བཀུར་གྱི་ལས་དེ་དང་རྗེས་སུ་
མཐུན་པར་བྱས་ན་མངལ་དེ་ལེགས་པར་འཕེལ་ཞིང་རྒྱས་པར་འགྱུར་རོ། །ཞེས་
དང་ཟས་ཀྱི་ཁྱད་པར་ཡང་། མར་གསར་ཞུན་མར་འོ་མ་རྣམས། རྟག་ཏུ་དེ་ལ་
བླུད་པར་བྱ། ཞེས་གསུངས་སོ། །
བདུན་པ། སྐྱེད་ཚུལ་གྱི་ཁྱད་པར་སྟོན་པ་ནི། ཕ་ཡི་ཁུ་བས་རུས་པ་་་་་
ཀླད་གཞུང་བསྐྱེད། །མ་ཡི་ཟླ་མཚན་ཤ་ཁྲག་དོན་སྣོད་བསྐྱེད། །རང་གི་
སེམས་ལས་དབང་པོ་རྣམ་ཤེས་འབྱུང་། །ས་ལས་ཤ་དང་རུས་པ་སྣ་དྲི་
བསྐྱེད། །ཆུ་ལས་ཁྲག་དང་ལྕེ་རོ་རླན་པ་བསྐྱེད། །མེ་ལས་དྲོད་དང་་་་
མདོག་གསལ་མིག་གཟུགས་བསྐྱེད། །རླུང་ལས་དབུགས་དང་པགས་པ་
རེག་བྱ་བསྐྱེད། །མཁའ་ལས་བུ་ག་རྣ་བ་སྒྲ་སྐྱེད་འགྱུར། །གོམས་པས་
བྱ་བ་ལ་འཇུག་སྣང་བ་མཆེད། །རྒྱུ་རྐྱེན་རྟེན་འབྲེལ་འཚོགས་པས་་་་་
• 33 •



ལུས་སུ་འགྲུབ། །ཅེས་པ་དེ་ཡང་སྟོན་ཏེ། དེ་ཡང་ཕ་ཡི་ཁུ་བས་གཙོ་བོར་རུས་
པ་དང་། ཀླད་པ་དང་། གཞུང་པ་བསྐྱེད་ཅིང་། མ་ཡི་ཟླ་མཚན་གྱིས་གཙོ་བོར་
ཤ་དང་། ཁྲག་དང༌། དོན་སྣོད་རྣམས་བསྐྱེད་ལ། རང་གི་སེམས་ཀྱི་བག་ཆགས་
ཀྱི་དབང་ལས་དབང་པོའི་རྣམ་པར་ཤེས་པ་རྣམས་འབྱུང་བར་འགྱུར་རོ། །
འབྱུང་བ་ལྔའི་ནང་ནས་སའི་ནུས་པ་ལས་གཙོ་བོར་ཤ་དང་རུས་པ་དང་སྣ་དང་
དྲི་རྣམས་སྐྱེད་པར་བྱེད་དོ། །ཆུའི་ནུས་པ་ལས་གཙོ་བོར་ཁྲག་དང་ལྕེའི་རོ་དང་།
གཤེར་བའི་ཆ་རླན་པ་རྣམས་སྐྱེད་པར་བྱེད་ལ། མེའི་ནུས་པ་ལས་གཙོ་བོར་་་་
དྲོད་དང་མདོག་གསལ་བ་དང༌། མིག་དང་། གཟུགས་རྣམས་སྐྱེད་པར་བྱེད་་་་
ཅིང་། རླུང་གི་ནུས་པ་ལས་གཙོ་བོར་དབུགས་དང་པགས་པ་དང་། རེག་བྱ་་་་
རྣམས་སྐྱེད་པར་བྱེད་ལ། ནམ་མཁའ་ལས་གཙོ་བོར་བུ་ག་དང༌། རྣ་བ་དང་སྒྲ་
སྐྱེད་པར་འགྱུར་ཞིང་མངལ་གྱི་ནང་དེར་གོམས་པ་དང་སྐྱེ་བ་གཞན་དུ་གོམས་
པའི་བག་ཆགས་ཀྱི་བྱ་བ་ལ་འཇུག་པའི་སྣང་བ་རིམ་གྱིས་མཆེད་ཅིང་རྒྱས་པར་
འགྱུར་ལ། རྒྱུ་དང་རྐྱེན་དང་རྟེན་འབྲེལ་རྣམས་ཚོགས་པས་ལུས་སུ་འགྲུབ་པར་
འགྱུར་རོ། །ནམ་མཁས་རྣ་བ་སྒྲ་སྐྱེད་ཅེས་པའི་དོན་སྤྱིར་བུ་ག་རྣམས་ཀྱི་གོ་་་་
འབྱེད་པ་དང་། སྒོས་རྣ་བའི་བུ་ག་འབྱེད་པ་དང་། སྒྲ་རྣ་བའི་ཡུལ་ཡིན་པ་ལ་
སྐྱེད་པའི་ཐ་སྙད་བཏགས་པའོ། །
༢ འཕེལ་བའི་རྐྱེན།
ལུས་ཆགས་པ་དང་དེ་འཕེལ་བར་བྱེད་པའི་རྐྱེན་སྟོན་པ་ལ། མདོར་་་་་་
བསྟན་པ་དང་རྒྱས་པར་བཤད་པ་གཉིས་ལས་དང་པོ་ནི། དེ་ལྟར་ཆགས་ནས་
• 34 •



འཕེལ་བའི་ཚུལ་བསྟན་པ། །མངལ་ཆགས་འཕེལ་བའི་རྒྱུ་ནི་ལྟེ་བ་སྟེ། །
བུ་སྣོད་གཡས་གཡོན་རྩ་དང་ལྟ་བ་འབྲེལ། རྩ་གཉིས་བསམ་སེའི་་་་་
བཅུད་ཀྱི་རྟེན་དང་འབྲེལ། །དེ་ཕྱིར་མ་ཡི་ཁ་ཟས་དྭངས་མ་ཡིས། །
རིམ་གྱིས་མངལ་དུ་རྣམ་པར་འཕེལ་འགྱུར་ཏེ། །དཔེར་ན་རྫིང་ཡུར་ཆུ་
ཡིས་ཞིང་བསྐྱེད་ལྟར། །ཞེས་པའི་དོན་ནི། དེ་ལྟར་མངལ་དུ་བྱིས་པ་ཆགས་་
ཟིན་པ་དེ་ནས་འཕེལ་བའི་ཚུལ་བསྟན་པའམ་བཤད་པར་བྱའོ། །མངལ་ཆགས་
པ་དེ་དང་པོར་འཕེལ་བའི་རྒྱུའི་བྱེད་པ་ནི། ལྟེ་བ་སྟེ་དེ་ཡང་བུ་སྣོད་གཡས་་་་་
གཡོན་གྱི་རྩ་དང་། ལྟེ་བ་འབྲེལ་ཞིང་བུ་སྣོད་ཀྱི་རྩ་གཉིས་བསམ་སེའུར་བཅུད་
ཀྱི་རྟེན་དང་འབྲེལ་བ་དེའི་ཕྱིར། མ་ཡི་ཁ་ཟས་ཀྱི་དྭངས་མ་དེ་ཡིས་རིམ་གྱིས་ལྟེ་
བ་བརྒྱུད་དེ་མངལ་དུ་བྱིས་པའི་ལུས་རྣམ་པར་འཕེལ་བར་འགྱུར་ཏེ་དཔེར་ན་
རྫིང་གི་ཡུར་བའི་ཆུ་ཡིས་ཞིང་སྐྱེད་དེ་འཕེལ་བར་བྱེད་པ་ལྟར་ཤེས་པར་བྱའོ། །
སྐབས་འདིར་ལུས་གནས་ལེའུ་དང་པོའི་འགྲེལ་པ་ཟླ་ཟེར་ལས། མངལ་གནས་
ལྟེ་བ་མ་ཡི་ནི། སྙིང་གི་རྩ་དང་འབྲེལ་བའི་ཕྱིར། དེ་ཡིས་དེ་ནི་འཕེལ་འགྱུར་ཏེ།
ཞིང་གི་ཡུར་བ་དག་དང་མཚུངས། ཞེས་བྱ་བ་ལ་མངལ་ན་གནས་པའི་སེམས་་
ཅན་དང་། མའི་སྙིང་རྩ་ལས་ཀྱི་དབང་གིས་འབྲེལ་བར་གནས་ཏེ་དེའི་ཕྱིར་་་
རྩའི་རྒྱུན་དེ་ནས་མངལ་ན་གནས་པ་དེའི་ལུས་འཕེལ་ཞིང་རྒྱས་པར་འགྱུར་ཏེ།
དཔེར་ན་འབྲས་ལ་སོགས་པའི་ཞིང་ཡུར་བ་ནས་ཆུ་དྲངས་ཏེ་དེས་ཞིང་གི་ལོ་་་
ཏོག་འཕེལ་ཞིང་རྒྱས་པར་འགྱུར་བ་དང་འདྲའོ། །ཞེས་གསུངས་སོ། །འདིར་་་་་
སྙིང་གི་རྩ་ལས་རྒྱུད་པར་གསུང་པ་ནི། སྙིང་གི་རྩ་ལས་བུ་སྣོད་ཀྱི་རྩ་དང་། བུ་་
སྣོད་ཀྱི་རྩ་ལས་ལྟེ་བར་འབྲེལ་བར་སེམས་སོ། །
ལུས་འཕེལ་ཚུལ་རྒྱས་པར་སྟོན་པ་ལ་སྤྱིར་བསྟན་པ་དང་། བྱེ་བྲག་ཏུ་་་་་
• 35 •



བསྟན་པ་གཉིས་ལས། དང་པོ་ནི། དེ་ཡང་བདུན་ཕྲག་སུམ་ཅུ་རྩ་བརྒྱད་ཀྱི། །
རླུང་གིས་བསྒྱུར་ནས་ཟླ་དགུར་འཕེལ་འགྱུར་ཏེ། །ཞེས་པ་སྟེ། དེ་ཡང་་་་་
བདུན་ཚན་ཕྲག་མི་འདྲ་བ་སུམ་ཅུ་རྩ་བརྒྱད་ཀྱི་བར་རླུང་གིས་བསྒྱུར་ནས་་་་་་
འཕེལ་ཚུལ་མི་འདྲ་བ་དེ་སྙེད་ཟླ་བ་དགུ་ཙམ་གྱི་བར་དུ་འཕེལ་བར་འགྱུར་ཏེ་་
ཞེས་པའོ། །
བྱེ་བྲག་ཏུ་རྒྱས་པར་འཆད་པ་ནི། ཟླ་བ་དགུ་དང་བདུན་ཚན་རྣམས་སྦྱར་
ཏེ་གསུངས་པ་ལས་ཐོག་མར་ཟླ་བ་དང་པོའི་བདུན་ཚན་དང་པོ་སྟོན་པ་ནི། ཟླ་
བ་དང་པོ་བདུན་ཕྲག་དང་པོའི་དུས། །འོ་མ་རུ་མ་བླུག་འདྲ་ཁུ་ཁྲག་་་
འདྲེས། །ཞེས་པ་སྟེ། དེ་ཡང་ཟླ་བ་དང་པོའི་ཞག་བདུན་ཕྲག་དང་པོའི་དུས་ཀྱི་
ཁོངས་སུ་འོ་མར་ཞོའི་སྣོད་དུ་རུ་མ་བླུག་པ་འདྲེས་པ་དང་འདྲ་བ་ཁུ་ཁྲག་ཕན་
ཚུན་འདྲེས་པར་གནས་པ་ནི་མེར་མེར་པོའི་ལུས་ཞེས་བྱའོ། །དགའ་བོ་མངལ་་
འཇུག་ལས། གཞན་ཡང་དགའ་བོ་འདི་ལྟ་སྟེ། དཔེར་ན་སྐྱེས་བུ་མིག་དང་ལྡན་
པས་མེ་ཤེལ་གྱི་ནོར་བུ་བླངས་པ་ནས་ཉི་མ་ལ་བཞག་སྟེ་ལྕི་བ་སྐམ་པོ་ནོར་བུ་་་
དང་མི་རིང་བར་བསྟེན་པ་ལས་མེ་འབྱུང་བར་འགྱུར་བ་ལྕི་བ་དང༌། ཉི་མའི་་་
འོད་སོ་སོ་ནས་མེ་འབྱིན་པར་མི་ནུས་ཀྱང་ཕན་ཚུན་མི་འབྲལ་བར་རྒྱུ་དང་རྐྱེན་
གྱི་སྟོབས་ཀྱིས་མེ་འབྱུང་བར་འགྱུར་རོ། །ཕ་མ་ལས་བྱུང་པའི་ལུས་ཀྱང་དེ་་་་
བཞིན་ཏེ། འདི་ལྟ་སྟེ་ མེར་མེར་པོའི་ལུས་གང་ཡིན་པ་དེ་ནི་གཟུགས་ཞེས་བྱའོ། །
ཞེས་གསུངས་སོ། །སྐབས་འདིར་རླུང་ཀུན་ཏུ་སྡུད་ཀྱིས་ཁུ་ཁྲག་འདྲེས་པར་བྱེད་
ཅེས་ཕག་སྟོན་དང་། དཔལ་མགོན་གཉིས་ཀས་སྨྲ་བ་ཡང་མི་འཐད་དེ། སྐབས་
འདིར། རླུང་དེས་ལས་བྱེད་པར་མ་བཤད་པའི་ཕྱིར་རོ། །རླུང་སོ་སོའི་ལས་མི་་་
འདྲ་བ་བྱེད་ཚུལ་དགའ་བོ་མངལ་འཇུག་དང་མཐུན་པར་ཁོ་བོས་རིམ་བཞིན་་
• 36 •



དུ་འཆད་པར་འགྱུར་བ་ལས་ཤེས་པར་བྱའོ། །
བདུན་ཕྲག་གཉིས་པའི་འཕེལ་ཚུལ་སྟོན་པ་ནི། བདུན་ཕྲག་གཉིས་པ་་
ནུར་ནུར་པོ་རུ་འགྱུར། །ཞེས་པ་སྟེ། དེ་ཡང་ཟླ་བ་དང་པོའི་བདུན་ཕྲག་དང་
པོ་འདས་ནས་བདུན་ཕྲག་གཉིས་པ་མ་རྫོགས་ཀྱི་བར་དུ་རླུང་ཀུན་སྡུད་ཅེས་བྱ་
བས་མའི་རྩིབ་གཡས་དང་གཡོན་དུ་བུས་ཏེ་ནུར་ནུར་པོར་འགྱུར་ཞིང་ཅུང་་་་་
ཟད་སྐ་བའི་དངོས་པོར་འགྱུར་རོ། །
བདུན་ཕྲག་གསུམ་པའི་འཕེལ་ཚུལ་སྟོན་པ་ནི། བདུན་ཕྲག་གསུམ་པ་
ཞོ་ཆགས་ལྟ་བུར་འགྱུར། ཞེས་པ་སྟེ། དེ་ཡང་ཟླ་བ་དང་པོའི་བདུན་ཕྲག་་་
གཉིས་པ་རྫོགས་ནས་བདུན་ཕྲག་གསུམ་པའི་བར་ལ་རླུང་འཛོམ་ཁ་ཞེས་བྱ་་་་
བས་ནུར་ནུར་པོའི་དངོས་པོ་ཅུང་ཟད་སྐ་བ་དེས་ཞོ་ཆགས་པ་ལྟ་བུའི་སྐ་བའི་་
དངོས་པོར་འགྱུར་རོ། །
སྐབས་འདིར། བུ་འདོད་པས་ལྟེ་བ་བསྒྱུར་བ་ལ་སོགས་པའི་ཐབས་བྱ་་་་
བར་སྟོན་པ་ནི། སྐྱེས་བུ་འདོད་པས་སྐབས་འདིར་ཐབས་བསྟེན་ཏེ།
མཚན་མ་གསལ་བར་མ་གྱུར་གོང་དུ་བྱ། །འདི་སྟོབས་ལྡན་པས་ལས་་
ཀྱང་ཟིལ་གནོན་ནུས། །སྐར་མ་རྒྱལ་ལ་སྐྱེས་པ་བུ་ཡི་གཟུགས། །ལྕགས་
སྣ་ཁ་ཡར་ལས་བརྡུངས་སོལ་མེ་ལ། །མདོག་འགྱུར་བསྲེགས་པ་བ་ཡི་་
འོ་མའི་ནང༌། །གོང་གི་གྲངས་གསུར་ཁུ་བ་སྙིམ་གང་བླུད། །ཉི་མ་ཟླ་་་
བའི་དྭངས་མ་ཟ་བ་དང༌། །བཅིང་དང་གདགས་པའི་རྟེན་འབྲེལ་་་་་
བསྟེན་པར་བྱའོ། །ཞེས་པ་སྟེ། དེའི་དོན་ཡང་མངལ་ན་གནས་པ་དེ་སྐྱེས་བུར་
འདོད་པས་བདུན་ཕྲག་གསུམ་པའི་དུས་ཁོངས་འདིར་ཐབས་ཀྱི་རྟེན་འབྲེལ་་་
བསྟེན་པར་བྱ་བ་ཡིན་ཏེ། ཕོ་མོའི་མཚན་མ་གསལ་བར་མ་གྱུར་པའི་ཁོངས་སུ་
• 37 •



ཐབས་དང་རྟེན་འབྲེལ་ལ་སོགས་པ་བྱ་བ་ཡིན་ནོ། །མན་ངག་འདི་ལྟ་བུ་བྱས་་་
པའི་སྟོབས་ཀྱི་ནུས་པའམ་མཐུ་དང་ལྡན་པ་ལས་གཞན་རྣམས་ཀྱང་ཟིལ་གྱིས་་
གནོན་པར་ནུས་ཏེ། བུ་མོའམ་མ་ནིང་དུ་སྐྱེ་བར་འགྱུར་བའི་ལས་བསགས་པ་
ཡང་རྟེན་འབྲེལ་འདིའི་མཐུས་བུ་ཕོར་སྐྱེ་བར་འགྱུར་རོ། །ཞེས་པའོ། །དེ་ལྟ་བུའི་
མན་ངག་གང་ཞེ་ན། ཁོང་ནས་བསྒྱུར་བའི་རྟེན་འབྲེལ་དང་། ཕྱི་ནས་བསྒྱུར་
བའི་རྟེན་འབྲེལ་གཉིས་ལས། དང་པོ་ནི། སྐར་མ་རྒྱལ་ལ་བབ་པའི་དུས། སྐྱེས་
བུའི་གཟུགས་ཆགས་པ། ལྕགས་སྣ་ཁ་ཡར་ལས་བརྡུངས་པ་བཟོ་བར་བྱའོ། །དེ་
ཡང་ལྕགས་སྣ་ཁ་ཡར་ཞེས་པ་སྣ་གྲངས་གང་འཛོམ་མམ། ཡང་ན་འབུམ་ནག་་
ལས་བཤད་པ་ལྕགས་རིགས་མི་གཅིག་པ་གསུམ་མམ་ལྔ་ལ་སོགས་པ་གྲངས་ཁ་
ཡར་བ་ལས་བརྡུངས་པ་དེ། ཚེས་བཅོ་ལྔའི་ཟླ་བ་ཤར་བ་དང་སོལ་བའི་མེ་ལ་་་
མདོག་དམར་པོར་འགྱུར་གྱི་བར་བསྲེགས་ལ། བ་བེའུ་ཕོ་ཡོད་པའི་འོ་མའི་ནང་
དུ་གོང་གི་ལྕགས་ཀྱི་གྲངས་དང་མཐུན་པར་གསུར་བར་བྱས་ཏེ་སོལ་མེ་ལ་་་་་་
བསྲེགས་ཤིང་སླར་ཡང་འོ་མ་ལ་གསུར་བའི་ཁུ་བ་སྙིམ་པ་གང་མ་ལ་བླུད་པར་་་
བྱའོ། །
ལུས་གནས་ལེའུ་དང་པོའི་བརྒྱད་པ་ལས། སྐར་མ་རྒྱལ་ལ་སྐྱེས་པ་བུ་ཡི་
གཟུགས། གསེར་རམ་དངུལ་ལམ་ལྕགས་ལས་བྱས། མེ་ཟློག་འགྱུར་བསྲེགས་འོ་
མར་བཅུག དེ་ནི་སྙིམ་གང་བླུད་པར་བྱ། ཞེས་སྐྱེས་བུ་བཟོ་བའི་རྒྱུ་གདམ་ག་་་
ཅན་དུ་བཤད་དོ། །འདི་ནི་རྟེན་འབྲེལ་རྐྱང་པ་སྟེ། ནང་ནས་སྨན་གྱི་བསྒྱུར་བ་
ནི། ཉི་མའི་དྭངས་མ་སྟར་བུ་དང་། ཟླ་བའི་དྭངས་མ་རྒུན་འབྲུམ་གཉིས་བུ་་་་
རམ་དང་ཆ་མཉམ་པ་ཟ་བར་བྱའོ། །དང་ཞེས་པ་འོག་གི་ཚིག་འདྲེན་པའོ། །ཕྱི་
ནས་བསྒྱུར་བའི་རྟེན་འབྲེལ་ལ། བཅིང་བ་དང་། གདགས་པའི་རྟེན་འབྲེལ་་་་་
• 38 •



གཉིས་ལས། བཅིང་བ་ནི། འབུམ་ནག་ལས་འབྱུང་བ་ལྟར་ལུག་ཐུག་པོ་བཅུ་་་
གསུམ་གྱི་སོག་པ་གཡས་པའི་བལ་ལ་སྲད་བུ་སུམ་སྒྲིལ་དུ་བྱས་པ་སྐེད་པ་ལ་་་་
བཅིང་བར་བྱ་བ་དང་། སྐུད་པ་དེའི་སྣེ་མོ་ལ་ཁྱེའུའི་ལྟེ་བ་ལུ་གུ་དཀར་པོའི་ལྟེ་
བ་དར་དཀར་གྱིས་ཕུར་ཅིང་། དེ་ཡང་ཧེལ་ཁེས་ཕུར་ལ་གདགས་པའི་རྟེན་་་་་
འབྲེལ་བསྟེན་པར་བྱ་བ་ཡིན་ནོ། །སྐབས་འདིར་དཔལ་མགོན་སོགས་ཁ་ཅིག
ལུས་གནས་ལེའུ་དང་པོའི་བརྒྱད་པ་ལས། ཚངས་པ་ཕུར་བུ་ཁྱབ་འཇུག་དང༌།
ཉི་ཟླ་ཐ་སྐར་བུ་གཉིས་དང་། ལེགས་ལྡན་མཛའ་བོ་ཆུ་ལྷ་རྣམས། བདག་ལ་་་་
དཔའ་བོ་བུ་སྩོལ་ཅིག ཅེས་པ་ཤིས་བརྗོད་བྱེད་པ་ཡང་མི་འཐད་དེ་ཚིགས་་་་་
བཅད་འདི་ནི་ཕ་མ་འཕྲད་པར་འདོད་པའི་ཁྲི་ལ་འཛེགས་པའི་དུས་རིག་བྱེད་
ལས་བྱུང་བའི་སྔགས་ཀྱི་ཚིག་དང་། གསོལ་གདབ་ཏུ་གསུངས་ཀྱི་ལྟེ་སྒྱུར་གྱི་་་
དོན་ལ་མ་གསུངས་པའི་ཕྱིར་རོ། ། །
སྤྱིར་མངལ་ཆགས་པ་དང་ཁྱད་པར་དུ་ལྟེ་བསྒྱུར་བྱས་པའི་སྤང་བྱ་སྟོན་པ་
ནི། ཉལ་པོ་རྩོལ་དྲགས་མཚན་མོ་གཉིད་མ་ལོག །ཉིན་གཉིད་ཤུགས་་་
བཀག་ཚ་རྣོ་ལྕི་བ་དང་། །བཤང་འགག་ཟས་དང་རློན་ཁྲུས་མས་་་
བཏང་དང་། །གཏར་ཁ་ལ་སོགས་ཟླ་བརྒྱད་བར་དུ་སྤང་། །ཞེས་པ་སྟེ། །
དེའི་དོན་ཡང་ཉལ་པོ་ཧ་ཅང་དྲགས་པ་དང་། ལུས་ཀྱི་རྩོལ་བ་དྲགས་པ་དང་།
མཚན་མོ་གཉིད་མ་ལོག་པར་ཆག་པ་དང་། ཉིན་མོ་གཉིད་ལོག་པ་དང༌། །
བཤང་བ་དང་། གཅི་བའི་ཤུགས་བཀག་པ་དང་། དེའི་ཤུགས་ལས་ཧ་ཅང་་་་་་
བཙིར་བ་དང་། ཟས་དང་སྨན་ལ་སོགས་པ་ཧ་ཅང་རོ་ཚ་བ་དང་། ནུས་པ་རྣོ་བ་
དང༌། ལྕི་བ་དང་བཤང་བ་འགག་པར་འགྱུར་བའི་ཟས་དང་། རློན་ཁྲུས་ཏེ་་་་
བཤལ་སྐྱུགས་དྲག་པོ་དང་། ནི་རུ་ཧ་ལ་སོགས་པའི་མས་བཏང་རྣོན་པོ་དང་་་་
• 39 •



གཏར་ཁ་ལ་སོགས་པ་དཔྱད་དྲག་པོ་རྣམས་ཟླ་བ་བརྒྱད་མ་ལོན་གྱི་བར་སྤང་་
བར་བྱ། ཞེས་པའོ། ། །
སྤང་བྱ་ལ་སྤང་པའི་ཉེས་དམིགས་སྟོན་པ་ནི། ཅི་ཕྱིར་མངལ་འཇིག་་་
འཆིའམ་སྐུ་སྐམ་འགྱུར། །ཞེས་པ་སྟེ། ཅིའི་ཕྱིར་གོང་དུ་བཤད་པའི་ཟས་སྤྱོད་
དེ་དག་མ་སྤང་ན་ཉེས་པ་ཅི་ཡོད་ཞེས་ན། མངལ་ཆགས་ནས་རིང་པོ་མ་ལོན་པ་
ཡིན་ན། མངལ་ཆགས་འཇིག་པར་འགྱུར་ཞིང་། ཡུན་རིང་ལོན་པ་ཡིན་ན།
བྱིས་པ་དེ་འཆིའམ་ཡང་ན་སྐུ་སྟེ། ལུས་སྐམ་པར་འགྱུར་བས་སྤང་བྱ་དེ་དག་ཅི་
ནས་ཀྱང་སྤང་བར་བྱ། ཞེས་པའོ། ། །
བདུན་ཕྲག་བཞི་པའི་འཕེལ་ཚུལ་དང་དེ་དག་གི་རྟགས་སྟོན་པ་ནི། བཞི་
པ་གོར་གོར་མེར་མེར་ནར་ནར་པོ། །དེ་ལས་ཕོ་མོ་མ་ནིང་རིམ་པར་་་
འགྱུར། །དེ་རྟགས་སྐུ་ལྕི་ལུས་རིད་ཡི་ག་འགག །གཡལ་རླུང་སྐྱིད་སྐྱུར་
ནུ་མ་སྐྱེ་བ་དང་། །སྐྱུར་ལ་དགའ་ཞིང་སྙིང་ལ་སྣ་ཚོགས་འདོད། །ཅེས་
པ་སྟེ་དེ་ཡང་བདུན་ཕྲག་བཞི་པ་ལ་རླུང་རབ་ཏུ་འབྱེད་པས་འཕེལ་བར་བྱེད་དེ།
གོར་གོར་པོ་དང་། མེར་མེར་པོ་དང་། ནར་ནར་པོ་དང་། དེ་ལས་ཕོར་འགྱུར་
བ་ཞིག་ཡིན་ན་ནི་གོར་གོར་པོ་དང་། མོར་འགྱུར་བ་ཞིག་ཡིན་ན་མེར་མེར་པོ་་
དང་། མ་ནིང་དུ་འགྱུར་ན་ནར་ནར་པོར་རིམ་པ་ལྟར་འགྱུར་རོ། །དེ་ལྟར་ནང་
དུ་འཕེལ་བའི་རྟགས་སུ་མའི་སྐུ་ལྕི་ཞིང་ལུས་རིད་པ་དང་ཡི་ག་འགག་པ་དང་།
གཡལ་མང་བ་དང་། ཆུང་བ་དང་། སྐྱིད་པ་སྐྱུར་བ་དང་། ནུ་མ་སྐྱེ་བ་དང་། །
སྐྱུར་ལ་དགའ་ཞིང་སྙིང་ལ་ཟས་ལ་སོགས་པ་སྣ་ཚོགས་འདོད་པར་འགྱུར་ཞེས་
པའོ། །གོར་གོར་པོ་ལ་སོགས་པ་ལས། ཕོ་མོ་མ་ནིང་དུ་འགྱུར་བར་བརྒྱད་པ་་་
ལས་ཀྱང་བཤད་དེ། གོར་གོར་མེར་མེར་ནར་ནར་པོ། དེ་ལས་ཕོ་མོ་མ་ནིང་་་་་་
• 40.



འགྱུར། ཞེས་གསུངས་སོ། །
དེའི་སྐབས་ཀྱི་མའི་ཟས་སྤྱོད་སྟོན་པ་ནི། དེ་བཀག་མངལ་འཇིག་་་་
གཟུགས་མི་སྡུག་པར་འགྱུར། །དེ་བས་གནོད་པའང་ཕན་བསྲེས་ཅུང་
ཟད་སྦྱིན། །ཞེས་པ་སྟེ་འདོད་པ་སྣ་ཚོགས་དེ་དག་བཀག་ན་མངལ་གྱི་སེམས་
ཅན་དེ་འཇིག་པའམ་གཟུགས་མི་སྡུག་པ་འགྲུབ་པར་འགྱུར་རོ། །དེ་བས་ན་་་་་
གནོད་པའི་ཁ་ཟས་འདོད་ནའང་ཕན་ཟས་མང་བ་དང་བསྲེས་པ་ཅུང་ཟད་་་་
སྦྱིན་པར་བྱའོ། །ཡང་མའི་འདོད་པ་བཀག་ན་བུ་ལ་གནོད་པའི་རྒྱུ་མཚན་ནི།
ལུས་གནས་ལེའུ་དང་པོའི་བརྒྱད་པ་ལས། འདི་ཡི་སྙིང་ནི་མ་ལས་སྐྱེ། མ་ཡི་་་་
སྙིང་ཡང་དེ་དང་ནི། འབྲེལ་པས་དེ་ཕྱིར་སྦྲུམ་མ་འདི། སྲེད་པ་དགག་པར་མི་
བྱའོ། །ཞེས་བཤད་དོ། །
༡ (ཉ་ཡི་གནས་སྐབས།)
བདུན་ཕྲག་ལྔ་པའི་འཕེལ་ཚུལ་ནི། ཟླ་བ་གཉིས་པ་བདུན་ཕྲག་ལྔ་པ་
ལས། །མངལ་གནས་ལུས་ཀྱི་དང་པོ་ལྟེ་བ་ཆགས། །ཞེས་པ་སྟེ། དེ་ཡང་་་་
བདུན་ཕྲག་བཞི་པ་འདས་ནས་ཟླ་བ་གཉིས་པ་བདུན་ཕྲག་ལྔ་པའི་བར་ལ་ཡང་
དག་པར་སྡུད་པ་ཞེས་བྱའི་རླུང་གིས་མངལ་དུ་གནས་པ་དེའི་ལུས་ཀྱི་དང་པོ་ལྟེ་
བ་ཆགས་པར་འགྱུར་རོ། །སྐབས་འདིར་མདོ་ལས། རླུང་དེའི་སྟོབས་ཀྱིས་་་་་
མཁྲང་བར་འགྱུར་བ་གང་ཡིན་པ་དེ་ནི་རྐང་ལག་འགྱུས་པས་ཤིང་རྣམས་ཡལ་
ག་དང་། འདབ་མ་སྐྱེ་བར་བྱེད་པ་དེ་བཞིན་དུ་ལས་ཀྱི་རླུང་གི་སྟོབས་ཀྱིས་ཀྱང་
ལུས་ཀྱི་མཚན་མ་རྣམས་སྣང་བར་བྱེད་དོ། །ཞེས་གསུངས་པས། ཡན་ལག་ལྔ་སྐྱེ་
བའི་མཚན་མ་ཅུང་ཟད་འབུར་བའི་རྣམ་པ་ཙམ་འབྱུང་བར་བཤད་དོ། །སྐབས་
འདིར་འབུམ་ཆུང་སོགས་ལས། བདུན་ཕྲག་ལྔ་པ་ཟླ་བ་གཅིག་པའི་ཞག་རྩ་དགུ་
• 41 •



ནས་ཚེས་ལྔའི་བར་དུ་བུའི་ལྟེ་བ་དང་། བུ་སྣོད་ཁའི་ཁྲག་རྩ་གཉིས་པོ་འབྲེལ་་་
ལོ་ཞེས་བཤད་དོ།།
བདུན་ཕྲག་དྲུག་པའི་འཕེལ་ཚུལ་བསྟན་པ་ནི། དྲུག་པ་ལྟེ་བ་ལ་བརྟེན་
སྲོག་རྩ་ཆགས། །ཞེས་པས་སྟོན་སྟེ། དེ་ཡང་བདུན་ཕྲག་ལྔ་པ་འདས་ནས་་་་་་
བདུན་ཕྲག་དྲུག་པ་ལ་མངལ་དུ་གནས་པའི་དེའི་ལུས་ལྟེ་བ་ལ་བརྟེན་ནས་ཟས་
ཞེས་བྱའི་རླུང་གིས་ལས་བྱེད་ཅིང་སྲོག་རྩ་ཆགས་པ་ཡིན་ནོ། །སྐབས་འདིར་་་་
འབུམ་ཆུང་སོགས་ནས་མགོ་ལ་རྩ་གཅིག ལག་པ་ལ་རྩ་གཉིས། རྐང་པ་ལ་རྩ་་
གཉིས། མཚན་མ་ལ་རྩ་གཉིས། ལུས་ཀྱི་དབྱིབས་སུ་ཆགས་སོ་ཞེས་བཤད། ཤག་
མགོན་སོགས་རྗེ་ངར་གཉིས་དང་སྔར་གྱི་འཕྲོ་བཞིའང་སྐྱེད་དོ་ཟེར་རོ། །
བདུན་ཕྲག་བདུན་པའི་འཕེལ་ཚུལ་བསྟན་པ་ནི། བདུན་པ་མིག་གི་་་་
དབང་པོ་གཟུགས་སུ་དོད། །ཅེས་པ་སྟེ། དེ་ཡང་བདུན་ཕྲག་བདུན་པ་་་་་་
འཁྱིལ་བར་བྱེད་པ་ཞེས་བྱའི་རླུང་གིས་ལས་བྱེད་ཅིང་མིག་གི་དབང་པོ་་་་་་་
གཟུགས་སུ་དོད་པ་འབྱུང་ཞེས་པའོ། ། །
བདུན་ཕྲག་བརྒྱད་པའི་འཕེལ་ཚུལ་བསྟན་པ་ནི། བརྒྱད་པ་དེ་ལ་་་་་
བརྟེན་ནས་མགོ་དབྱིབས་ཆགས་ཞེས་པ་སྟེ། དེ་ཡང་བདུན་ཕྲག་བརྒྱད་པ་
ལ་ཟློག་ཅིང་བསྒྱུར་བའི་རླུང་གིས་ལས་བྱེད་ཅིང་མིག་དབང་དེ་ལ་བརྟེན་ནས་
མགོ་བོའི་དབྱིབས་ཆགས་པར་བྱེད་དོ། །
བདུན་ཕྲག་དགུ་པའི་འཕེལ་ཚུལ་སྟོན་པ་ནི། དགུ་པ་ལུས་དབྱིབས་་་་
ཁོག་པ་སྟོད་སྨད་ཆགས། ཞེས་པ་དེ། དེ་ཡང་བདུན་ཕྲག་དགུ་པ་ལ་རྣམ་་་་
པར་འབྱེད་པའི་རླུང་གིས་ལས་བྱེད་ཅིང་ལུས་ཀྱི་དབྱིབས་ཀྱི་ཁོག་པ་སྟོད་སྨད་
ཀྱི་རྣམ་པ་ཆགས་པར་བྱེད་དོ།།
• 42 •



༢(རུས་སྦལ་གྱི་གནས་སྐབས།)
བདུན་ཕྲག་བཅུ་པའི་འཕེལ་ཚུལ་བསྟན་པ་ནི། ཟླ་བ་གསུམ་པ་བདུན་
ཕྲག་བཅུ་པ་ལ། །དཔུང་པ་གཉིས་དང་དཔྱི་གཉིས་འབུར་དུ་ཆགས། །
ཞེས་པ་སྟེ། དེ་ཡང་ཟླ་བ་ངོ་གསུམ་པ་བདུན་ཕྲག་བཅུ་པ་ལ། སྲ་བར་བྱེད་པ་་་
ཞེས་བྱའི་རླུང་གིས་ལས་བྱེད་ཅིང་དཔུང་པ་གཉིས་དང་དཔྱི་གཉིས་འབུར་པོའི་
རྣམ་པ་ཅན་དུ་ཆགས་པར་འགྱུར་རོ། ། །
བདུན་ཕྲག་བཅུ་གཅིག་པའི་འཕེལ་ཚུལ་བསྟན་པ་ནི། བཅུ་གཅིག་་་་་
དབང་པོ་དགུ་ཡི་གཟུགས་དབྱིབས་དོད། །ཅེས་པ་སྟེ། དེ་ཡང་བདུན་ཕྲག་
བཅུ་གཅིག་པ་ལ། རྡོ་རྗེ་ཞེས་བྱའི་རླུང་གིས་ལས་བྱེད་ཅིང་བུ་ག་རྣམས་འབྱེད་
དེ་མིག་གཉིས་རྣ་བ་གཉིས་སྣ་བུག་གཉིས་ཁ་དང་འོག་སྒོ་གཉིས་ཏེ། དབང་པོའི་
བུ་ཁ་དགུ་ཡི་གཟུགས་དབྱིབས་དོད་པར་འགྱུར་རོ། །སྐབས་འདིར་ཤག་མགོན་
དང་དཔལ་མགོན་སོགས་རླུང་ཡོན་པོས་ལས་བྱེད་ཟེར་བ་ནི་མ་དག་པའོ། ། །
བདུན་ཕྲག་བཅུ་གཉིས་པའི་འཕེལ་ཚུལ་བསྟན་པ་ནི། བཅུ་གཉིས་པ་
ལ་དོན་ལྔའི་གཟུགས་དབྱིབས་དོད། །ཅེས་པ་སྟེ། དེ་ཡང་བདུན་ཕྲག་བཅུ་
གཉིས་པ་ལ་ཡོན་པོ་ཞེས་བྱའི་རླུང་གིས་ལས་བྱེད་དེ། སྙིང་དང་གློ་བ་དང་།
མཆིན་པ་དང་། མཆེར་པ་དང་མཁལ་མ་སྟེ། དོན་ལྔའི་གཟུགས་དབྱིབས་དོད་་་
པར་འགྱུར་རོ། །སྐབས་འདིར་ཤག་མགོན་ལ་སོགས་རླུང་སྤུ་བསྒྱུར་ཞེས་པ་་་་་
མངལ་གནས་ཀྱི་མདོ་དང་མཐུན། །
བདུན་ཕྲག་བཅུ་གསུམ་པའི་འཕེལ་ཚུལ་བསྟན་པ་ནི། བཅུ་གསུམ་པ་ལ་
སྣོད་དྲུག་གཟུགས་དབྱིབས་དོད། ཅེས་པ་སྟེ། དེ་ཡང་བདུན་ཕྲག་
བཅུ་གསུམ་པ་ལ་བཀྲེས་ཤིང་སྐོམ་པ་ཞེས་བྱའི་རླུང་གིས་ལས་རྒྱུ་མ་དང་ལོང་ག་
• 43，



དང༌། མཁྲིས་པ་དང་། ལྒང་པ་དང༌། བསམ་སེའུ་སྟེ་སྣོད་དྲུག་གི་གཟུགས་ཀྱི་་་
དབྱིབས་དོད་པར་བྱེད་དོ། །ལུས་གནས་ལེའུ་དང་པོའི་བརྒྱད་པ་ལས། ཟླ་བ་་་
གསུམ་པར་དེ་ཡི་ལུས། མགོ་བོ་དཔྱི་གཉིས་དཔུང་པ་གཉིས། ཡན་ལག་ལྔ་ནི་་་་
གསལ་དོད་འགྱུར། ཞེས་བཤད་དོ། །
བདུན་ཕྲག་བཅུ་བཞི་པའི་འཕེལ་ཚུལ་བསྟན་པ་ནི། ཟླ་བ་བཞི་པར་་་་་
བདུན་ཕྲག་བཅུ་བཞི་ལ། དཔུང་རྐང་བརླ་རྐང་བཞི་པོ་གཟུགས་་་་
དབྱིབས་དོད། ཅེས་པ་སྟེ། དེ་ཡང་ཟླ་བ་ངོ་བཞི་པ་བདུན་ཕྲག་བཅུ་བཞི་པ་ལ།
སྡུད་པའི་སྒོ་ཞེས་བྱའི་རླུང་གིས་ལས་བྱེད་དེ། དཔུང་རྐང་དང༌། བརླ་རྐང་བཞི་
པོའི་གཟུགས་དབྱིབས་དོད་པར་བྱེད་དོ། ། །
བདུན་ཕྲག་བཅོ་ལྔ་པའི་འཕེལ་ཚུལ་སྟོན་པ་ནི། བཅོ་ལྔ་པ་ལ་རྐང་་་་
ལག་རྗེ་ངར་དོད། ཅེས་པ་སྟེ། དེ་ཡང་བདུན་ཕྲག་བཅོ་ལྔ་པ་ལ་པད་མ་ཞེས་
བྱའི་རླུང་གི་ལས་བྱེད་ཅིང་རྐང་ལག་བཞིའི་རྗེ་ངར་དོད་པར་བྱེད་དོ། །
བདུན་ཕྲག་བཅུ་དྲུག་པའི་འཕེལ་ཚུལ་བསྟན་པ་ནི།བཅུ་དྲུག་པ་ལ་སོར་
མོ་ཉི་ཤུ་དོད། །ཅེས་པ་སྟེ། དེ་ཡང་བདུན་ཕྲག་བཅུ་དྲུག་པ་ལ་བདུད་རྩི་ཞེས་་་
བྱའི་རླུང་གིས་ལས་བྱེད་ཅིང་སོར་མོ་ཉི་ཤུ་པོ་རྣམས་ཀྱང་དོད་པར་བྱེད་དོ།།
བདུན་ཕྲག་བཅུ་བདུན་པའི་འཕེལ་ཚུལ་བསྟན་པ་ནི། བཅུ་བདུན་ཕྱི་་་
ནང་འབྲེལ་བའི་རྩ་རྣམས་ཆགས། །ཞེས་པ་སྟེ། དེ་ཡང་བདུན་ཕྲག་བཅུ་་་
བདུན་པ་ལ་འདྲེ་གདོང་ཞེས་བྱའི་རླུང་གིས་ལས་བྱེད་ཅིང་། ཕྱི་ནང་དུ་འབྲེལ་
བའི་རྩ་རྣམས་ཆགས་པར་འགྱུར་རོ། །
ལུས་གནས་ལེའུ་དང་པོའི་འགྲེལ་པ་ཟླ་ཟེར་ལས། བཞི་པར་ཡན་ལག་་་་
གསལ་དོད་འགྱུར། ལྔ་པར་སེམས་ནི་གསལ་བར་འགྱུར། ཞེས་བྱ་བ་ལ་ཟླ་བ་་་
• 44 •



བཞི་པའི་སྐབས་སུ་མངལ་ན་གནས་པའི་སེམས་ཅན་དེའི་ཡན་ལག་ཐམས་ཅད་
མི་གསལ་བ་ལས་གསལ་བར་དོད་པར་འགྱུར། ཟླ་བ་ལྔ་པར་ནི་སེམས་གསལ་་
བ་མ་ཡིན་པ་དེ་སྔོན་ལས་ཆེས་གསལ་བར་འགྱུར་རོ། །ཞེས་བཤད། རྩ་གྲུབ་་་་
ཚུལ་དང་གྲངས་ཀྱི་དབྱེ་བ་ཡང་མདོ་ལས། ལས་ཀྱི་རླུང་མངོན་པར་འགྲུབ་པ་་
གང་ཡིན་པ་དེ་ནི་ཡོན་པོའི་སྒོ་ཞེས་བྱ་སྟེ། རླུང་དེའི་སྟོབས་ཀྱི་རྩིབ་ལོགས་་་་་
གཡས་གཡོན་གྱི་ནང་ཁྲོལ་གྱི་རྒྱུ་ལ་ཆེ་ཆུང་རྣམས་སྐྱེད་པར་བྱེད་དོ། །དེ་ནི་འདི་
ལྟ་སྟེ། པད་མའི་རྩ་བ་ཤད་ཤད་པོའི་སྐུད་པ་གྲིམས་པ་ལ་བཞག་པ་ལྟ་བུར་ལན་
བཅོ་བརྒྱད་འཁོར་བར་ལུས་ལ་བརྟེན་ཏེ་གནས་སོ། །དེའི་ཚེ་གཞན་ཡང་སྦུ་་་་
རྒྱུས་པ་ཞེས་པའི་རླུང་འབྱུང་སྟེ་རླུང་དེའི་དབང་གི་ཚིས་(ཚིགས་)ཀྱི་ཡན་ལག་
སུམ་བརྒྱ་ཉི་ཤུ་དང་། གནད་བརྒྱ་རྩ་གཅིག་ལུས་ལ་གནས་པར་འགྱུར་་་་་
རོ། །ཞེས་དང་། གཞན་ཡང་མདོ་ལས། སྐུད་པའི་སྒོ་ཞེས་བྱ་སྟེ། རླུང་དེའི་
སྟོབས་ཀྱིས་རྩ་རྒྱུས་དགུ་བརྒྱ་བསྐྱེད་ནས་ལུས་ཀྱི་མདུན་རྒྱབ་དང་གཡས་གཡོན་
སྣོལ་མར་གཡོགས་པར་བྱེད་དོ། །ཞེས་དང་། གཞན་ཡང་མདོ་ལས། པད་མ་་་
ཞེས་བྱ་སྟེ་རླུང་དེའི་སྟོབས་ཀྱི་རྩར་རྒྱུ་བ་ཉི་ཤུ་སྐྱེད་ནས་བཟའ་བ་དང་བཏུང་་་
བའི་རོ་གང་ཡིན་པ་རྩ་འདིར་ཞུགས་ནས་ལུས་ལ་ཕན་འདོགས་པར་བྱེད་དོ། །
ཉི་ཤུ་གང་ཞེ་ན། ལུས་ཀྱི་མདུན་དང་། རྒྱབ་དང་གཡས་གཡོན་རེ་རེ་ལ་ཡང་རྩ་
ལྔ་ལྔ་ཡོད་དེ། རྩ་འདི་དག་རེ་རེ་ལ་ཡང་རྩ་ཕྲ་མོ་ཡན་ལག་བཞི་བཅུ་བཞི་བཅུ་
ཡོད་དོ། །རྩ་དེ་དག་རེ་རེ་ལ་ཡང་ཡན་ལག་བརྒྱད་བརྒྱད་ཡོད་དེ། ལུས་ཀྱི་་་་་
མདུན་ན་ཡོད་པ་ནི་ཉི་ཁྲི་ནི་ས་ཀ་ཞེས་བྱའོ། །ལུས་ཀྱི་རྒྱབ་ན་ཡོད་པ་ཉི་ཁྲི་ནི་་
སྟོབས་ཞེས་བྱའོ། །ལུས་ཀྱི་གཡོན་ཕྱོགས་ན་ཡོད་པ་ཉི་ཁྲི་བརྟན་པ་ཞེས་བྱའོ། །
ལུས་ཀྱི་གཡས་ཕྱོགས་ན་ཡོད་པ་ཉི་ཁྲི་ནི་མཐུ་དང་ལྡན་པ་ཞེས་བྱ་སྟེ། དེ་ལྟར་་
• 45 •



ན་རྩའི་ཡན་ལག་ཆེ་ཕྲ་བརྒྱད་ཁྲི་ལུས་དེ་ལ་སྐྱེ་བར་འགྱུར་རོ། །རྩ་དེ་དག་ཀྱང་
ཁ་དོག་སྣ་ཚོགས་པ་དང་ལྡན་ཏེ། འདི་ལྟ་སྟེ། སྔོན་པོ་དང་། སེར་པོ་དང་།
དམར་པོ་དང་། དཀར་པོ་དང་། མར་དང་ཞོ་དང་། འབྲུ་མར་གྱི་ཁ་དོག་གོ། །
རྩ་བརྒྱ་ཁྲི་པོ་དེ་དག་ལ་ཡང་རྩ་བ་རེ་རེ་ཡོད་དོ། །རྩ་བ་རེ་རེ་ལ་ཡང་བུ་ག་སྣ་་་
ཚོགས་ཡོད་དེ། བུ་ག་གཉིས་ནས་བུ་ག་བདུན་པའི་བར་དང་ལྡན་ཏེ། རེ་རེ་ལ་
སྤུའི་བུ་ག་ཕན་ཚུན་དང་འབྲེལ་ཏེ། དེ་ནི་དཔེར་ན་པད་མའི་རྩ་བ་ལ་བུ་ག་་་་
མང་པོ་ཡོད་པ་ཇི་ལྟ་བ་བཞིན་ནོ་ཞེས་གསུངས་སོ། ། །
༣ (ཕག་གི་གནས་སྐབས།)
བདུན་ཕྲག་བཅོ་བརྒྱད་པའི་འཕེལ་ཚུལ་སྟོན་པ་ནི། ཟླ་ལྔ་བདུན་ཕྲག་
བཅོ་བརྒྱད་ཤ་ཚིལ་ཆགས། །ཞེས་པ་སྟེ། དེ་ཡང་ཟླ་བ་ངོ་ལྔ་པ་བདུན་ཕྲག་
བཅོ་བརྒྱད་པ་ལ་བརྟན་པར་འགྱུར་བ་ཞེས་བྱའི་རླུང་གིས་ལས་བྱེད་དེ་ཤ་དང་
ཚིལ་བུ་ཆགས་པར་བྱེད་དོ། །མདོ་ལས་རླུང་དེའི་སྟོབས་ཀྱིས་དེའི་དབང་པོ་་་་
རྣམ་ཐར་གྱི་ཡོངས་སུ་སྨིན་ཅིང་གསལ་བ་དང་། མཐར་གྱིས་ཡོངས་སུ་དག་་་་་
པར་བྱེད་དོ། །འདི་ལྟ་སྟེ། དཔེར་ན་ཉི་མ་དང་། ཟླ་བའི་དཀྱིལ་འཁོར་སྤྲིན་དང་
ཁུག་སྣ་རྣམས་ཀྱིས་སྒྲིབས་ཤིང་ཁེབས་པར་གྱུར་པ་གློ་བུར་དུ་རླུང་དྲག་པོ་་་་་
ལངས་ཏེ་བུས་ནས་ཕྱོགས་བཞིར་གཏོར་བར་གྱུར་ན་ཉི་མ་དང་ཟླ་བའི་དཀྱིལ་
འཁོར་དེ་ཤིན་དུ་ཡང་གསལ་བར་གྱུར་པ་དེ་བཞིན་དུ། འདི་ལྟར་ལས་ཀྱི་རླུང་
གི་དབང་པོ་རྣམས་བུས་པས་ཆེས་ཤིན་ཏུ་གསལ་ཞིང་ཡོངས་སུ་དག་པར་བྱེད་
པ་ཡང་དེ་བཞིན་དུ་རིག་པར་བྱའོ། །ཞེས་གསུངས་སོ། །
བདུན་ཕྲག་བཅུ་དགུ་པའི་འཕེལ་ཚུལ་སྟོན་པ་ནི། བཅུ་དགུ་པ་ལ་ཆུ་བ་
རྒྱུས་པ་ཆགས། །ཞེས་པ་སྟེ། དེ་ཡང་བདུན་ཕྲག་བཅུ་དགུ་པ་ལ་བརྟན་པར་་
• 46 •



འགྱུར་བའི་རླུང་གིས་ལས་བྱེད་ཅིང་ཆུ་བ་དང་རྒྱུས་པ་ཆགས་པར་བྱེད་དོ། །
བདུན་ཕྲག་ཉི་ཤུ་པའི་འཕེལ་ཚུལ་སྟོན་པ་ནི། ཉི་ཤུ་པ་ལ་རྒྱུས་《
རུས་ ） པ་རྐང་མར་ཆགས། །ཞེས་པ་སྟེ། དེ་ཡང་བདུན་ཕྲག་ཉི་ཤུ་པ་ལ་་་་
ཤིན་ཏུ་ཕྲ་བ་ཞེས་པའི་རླུང་གི་ལས་བྱེད་ཅིང་རུས་པ་དང་། རྐང་མར་ཆགས་་་
པར་བྱེད་དོ། །རྒྱས་པར་ནི་མདོ་ལས། རླུང་དེའི་སྟོབས་ཀྱིས་ལུས་ལ་རུས་པ་སྣ་་
ཚོགས་སྐྱེད་པར་བྱེད་དོ། །རྐང་པ་གཡོན་པ་ལ་བརྟེན་ཏེ་རུས་པ་ཉི་ཤུ་སྐྱེད་དོ། །
རྐང་པ་གཡས་པ་ལ་བརྟེན་ཏེ་རུས་པ་ཉི་ཤུ་སྐྱེད་དོ། །གཞན་ཡང་རྐང་པའི་རྟིང་
པའི་རུས་པ་བཞི་དང༌། རྗེ་ངར་གྱི་རུས་པ་གཉིས་དང༌། ལྷ་ངའི་རུས་པ་གཉིས་
དང་། བརླའི་རུས་པ་གཉིས་དང་། རྐེད་པ་དང་དཔྱིའི་རུས་པ་གསུམ་གསུམ་་་
དང་། སྒལ་ཚིགས་ཀྱི་རུས་པ་བཅོ་བརྒྱད། རྩིབ་མའི་རུས་པ་ཉི་ཤུ་རྩ་ལྔ་ （
བཞི་）དང་། བྲང་གི་རུས་པ་སུམ་ཅུ་དང་། ལག་པ་གཡས་གཡོན་རེ་རེ་ལ་ཡང་
རུས་པ་ཉི་ཤུ་ཉི་ཤུ་དང་། ལག་ངར་གྱི་རུས་པ་བཞི་དང་། དཔུང་པའི་རུས་པ་་
གཉིས་དང་། འགྲམ་པའི་རུས་པ་གཉིས་དང་། མགོ་བོའི་རུས་པ་བཞི་དང་།
སོའི་རྩ་བའི་རུས་པ་སུམ་ཅུ་རྩ་གཉིས་ཀྱང་སྐྱེད་པར་བྱེད་དོ། །འདི་ལྟ་སྟེ།
དཔེར་ན། གཟུགས་མཁན་ནམ་གཟུགས་མཁན་གྱི་སློབ་མ་མཁས་པས་སྔར་་་་་
ཤིང་སྲ་བ་བླངས་ཏེ། ཕྱིས་སྲད་བུས་བཅིང་ནས་གཟུགས་རྣམས་བྱས་པ་འབྱིན་
པ་ལ་སྐུས་མོད་ཀྱི། འོན་ཀྱང་དེའི་རུས་པའི་མཚན་ཉིད་ཅེས་བརྗོད་པ་དེ་བཞིན་
དུ་ལས་ཀྱི་རླུང་གི་སྟོབས་ཀྱིས་རུས་པའི་རྣམ་པ་སྐྱེད་པའི་དུས་ཀྱི་ཚེ་ཡང་དེ་་་་
བཞིན་ཏེ། དེ་ལྟ་བས་ན་ཞག་བདུན་པ་དེ་དག་རུས་པ་ཕྲ་མོ་མ་གཏོགས་པར་་་་
རུས་པ་ཆེན་པོ་སྐྱེ་བའི་གྲངས་ནི་ཉིས་བརྒྱ་ཡོད་པ་ཤེས་པར་རིག་པར་བྱའོ། །
ཞེས་གསུངས་སོ།།
• 47 •



་་
བདུན་ཕྲག་ཉེར་གཅིག་པའི་འཕེལ་ཚུལ་སྟོན་པ་ནི། རྩ་གཅིག་པ་ལ་ཕྱི་
(ཡི་)པགས་པ་གཡོག། །ཅེས་པ་སྟེ། དེ་ཡང་བདུན་ཕྲག་ཉི་ཤུ་རྩ་གཅིག་པ་ལ་
ཡང་དག་པར་སྐྱེད་ཅེས་བྱའི་རླུང་གིས་ལས་བྱེད་དེ། ཕྱིའི་པགས་པ་གཡོག་པར་
བྱེད་དོ། །འབུམ་ནག་ལས། ཉི་ཤུ་བདུན་གྱི་བར་དུ་པགས་པ་ཆགས། ཞེས་པ་ཟླ་
བ་རིལ་པོ་བཞི་འདས་ནས། ལྷག་མའི་ཞག་ཉི་ཤུ་རྩ་བདུན་གྱི་བར་དུ་པགས་པ་
ཆགས་ཞེས་པའོ། །དེ་ཡང་གཙོ་ཆེ་བའི་དབང་དུ་བྱས་པ་ཡིན་གྱི། སྤྱིར་རུས་པ་
དང་། རྐང་དང་། ཤ་དང་། པགས་པ་ལ་སོགས་པ་རྣམས་ནི་ཆ་ཆ་ནས་ཆགས་ལ་
འབུར་དུ་ཆགས་པ་རྣམས་གཙོ་ཆེ་བ་ལ་དགོངས་པའོ།།
བདུན་ཕྲག་ཉི་ཤུ་རྩ་གཉིས་པའི་འཕེལ་ཚུལ་བསྟན་པ་ནི། དེ་ནས་ཟླ་་་་༌
དྲུག་བདུན་ཕྲག་རྩ་གཉིས་ནས། །དབང་པོ་(སྒོ་）དགུའི་བུ་ག་རྣམ་་་་
པར་དབྱེ། །ཞེས་པ་སྟེ། དེ་ཡང་བདུན་ཕྲག་ཉི་ཤུ་རྩ་གཅིག་འདས་པ་དེ་ནས་་
ཟླ་བ་ངོ་དྲུག་པ་བདུན་ཕྲག་ཉི་ཤུ་གཉིས་ནས་ཀུན་ཏུ་རྒྱལ་བ་ཞེས་བྱ་བའི་རླུང་
གིས་ལས་བྱེད་ཅིང་དབང་པོ་སྒོ་དགུའི་བུ་ག་རྣམ་པར་བྱེ་བར་བྱེད་དོ། །
བདུན་ཕྲག་ཉི་ཤུ་རྩ་གསུམ་པའི་འཕེལ་ཚུལ་སྟོན་པ་ནི། རྩ་གསུམ་སྐྲ་་་་
དང་བ་སྤུ་སེན་མོ་སྐྱེ། །ཞེས་པ་སྟེ། དེ་ཡང་བདུན་ཕྲག་ཉི་ཤུ་གསུམ་པ་ལ་་་་་་
ཡོངས་སུ་དག་པར་འཛིན་པ་ཞེས་བྱའི་རླུང་གིས་ལས་བྱེད་ཅིང་ཞག་བདུན་གྱི་
བར་ལ། སྐྲ་དང་བ་སྤུ་དང་སེན་མོ་རྣམས་སྐྱེ་བར་འགྱུར་རོ། ། །
བདུན་ཕྲག་ཉི་ཤུ་རྩ་བཞི་པའི་འཕེལ་ཚུལ་སྟོན་པ་ནི། རྩ་བཞི་པ་ལ་དོན་
སྣོད་གསལ་བར་སྨིན། །དེ་དུས་བདེ་དང་སྡུག་བསྔལ་ཤེས་པར་འབྱུང་། །།
ཞེས་པ་སྟེ། དེ་ཡང་བདུན་ཕྲག་ཉི་ཤུ་རྩ་བཞི་ལ་སྤྲིན་འཛིན་ཞེས་བྱའི་རླུང་གིས་
ལས་བྱེད་ཅིང་། དོན་ལྔ་སྣོད་དྲུག་རྣམས་གསལ་བར་སྨིན་པར་འགྱུར་ལ། དེ་་་
༥༥
• 48，



དུས་བདེ་བ་དང་སྡུག་བསྔལ་ཤེས་པ་འབྱུང་ངོ། །
བདུན་ཕྲག་ཉེར་ལྔ་པའི་འཕེལ་ཚུལ་བསྟན་པ་ནི། རྩ་ལྔ་པ་ལ་རླུང་གི་་
རྒྱུ་བ་འབྱུང་། །ཞེས་པ་སྟེ། དེ་ཡང་བདུན་ཕྲག་ཉི་ཤུ་རྩ་ལྔ་པ་ལ་གྲོང་ཁྱེར་་་་་
འཛིན་ཞེས་བྱའི་རླུང་གིས་ལས་བྱེད་ཅིང་སྟོད་སྨད་ཀྱི་རླུང་གི་རྒྱུ་བ་འབྱུང་བར་
བྱེད་དོ། །
བདུན་ཕྲག་ཉི་ཤུ་རྩ་དྲུག་པའི་འཕེལ་ཚུལ་བསྟན་པ་ནི། རྩ་དྲུག་པ་ལ་་་
སེམས་ཀྱི་དྲན་པ་གསལ། །ཞེས་པ་སྟེ། དེ་ཡང་བདུན་ཕྲག་ཉི་ཤུ་རྩ་དྲུག་པ་ལ་
སྐྱེ་བ་མངོན་པར་འགྲུབ་པ་ཞེས་བྱའི་རླུང་གིས་ལས་བྱེད་ཅིང་། དྲན་པ་གསལ་
བར་བྱེད་དོ།།
བདུན་ཕྲག་ཉི་ཤུ་རྩ་བདུན་ནས་བདུན་ཕྲག་སུམ་ཅུ་པའི་བར་གྱི་འཕེལ་་་
ཚུལ་བསྟན་པ་ནི། དེ་ནས་ཟླ་བདུན་བདུན་ཕྲག་རྩ་བདུན་ནས། །སུམ་་་
ཅུའི་བར་གྱིས་ཐམས་ཅད་གསལ་རྫོགས་འགྱུར། །ཞེས་པ་སྟེ། དེ་ཡང་་་་་་
བདུན་ཕྲག་ཉི་ཤུ་རྩ་དྲུག་པ་འདས་པ་དེ་ནས་ཟླ་བ་ངོ་བདུན་པ་བདུན་ཕྲག་ཉི་
ཤུ་རྩ་བདུན་པ་ནས་བདུན་ཕྲག་སུམ་ཅུའི་བར་དུ་བྱིས་པའི་ལུས་ཐམས་ཅད་་་་
གསལ་བར་རྫོགས་པར་འགྱུར་རོ། །
སྐབས་འདིར་མདོ་ལས། བདུན་ཕྲག་ཉི་ཤུ་རྩ་བདུན་པ་ལ་མའི་མངལ་ན་
གནས་པའི་ཚེ་ཡང་ལས་ཀྱི་རླུང་མངོན་པར་འགྲུབ་པ་གང་ཡིན་པ་དེ་ནི། སྨན་
ཡོན་པོ་ཞེས་བྱ་སྟེ། རླུང་དེའི་སྟོབས་ཀྱིས་ལུས་ཀྱི་མཚན་མ་རྣམས་མཐར་་་་་
མངོན་པར་འགྲུབ་པར་བྱེད་དོ། །གལ་ཏེ་ཚེ་རབས་སྔ་མ་ལ་སྡིག་པ་མི་དགེ་བའི་
ལས་རྣམས་མངོན་པར་འདུས་བྱས་ཤིང་ཡོ་ཆས་རྣམས་ལ་སེར་སྣས་ཕངས་ཤིང་
སྦྱིན་པ་གཏོང་བར་མི་བྱེད་པ་དང་། ཕ་མ་དང་མཁན་པོ་དང་བླ་མའི་གནས་་་
• 49 •



རྣམས་ཀྱི་རྗེས་སུ་བསྟན་པ་ཉན་པར་མི་བྱེད་པ་ཞིག་ཡིན་ན་ནི། ལས་དེའི་་་་
དབང་གིས་ཡིད་དུ་མི་འོང་པའི་གཟུགས་རྣམ་པ་སྣ་ཚོགས་ཐོབ་པར་གལ་ཏེ་་་་
ལུས་རིང་ཞིང་སྦོམ་པ་དང་། ཚོ་ཞིང་དཀར་བ་དང་། མཉེན་པ་གང་ཡིན་པ་་་་
དེས་མཛེས་པར་གྱུར་ན་ནི། ལུས་ཐུང་ཞིང་ཕྲ་བ་དང་། རིད་ཅིང་་་་་་
གནག་པ་དང་། རྩུབ་པ་དག་ཐོབ་པར་བྱེད་དོ། །གལ་ཏེ་ལུས་ཐུང་ཞིང་ཕྲ་བ་་་
དང་རིད་ཅིང་མནག་པ་དང་རྩུབ་པ་གང་ཡིན་པ་དེས་མཛེས་པར་གྱུར་ན་ནི། །
གལ་ཏེ་ལུས་ཀྱི་ཡན་ལག་དམའ་བ་དང་། མཐོ་བ་དང༌། མང་བ་དང༌། ཉུང་བ་
དང་། ཐག་ངན་པས་མཛེས་པར་གྱུར་ན་ནི། མཐོ་བ་དང་དམའ་བ་དང་ཉུང་བ་
དང་། ཐག་བཟང་བ་དང་། ཐག་ངན་པ་དང་མི་ལྡན་པའི་ལུས་ཡང་དག་པར་
ལེན་པར་བྱེད་དོ། །གཞན་ཡང་འོན་པ་དང་། ལོང་བ་དང་ལྐུགས་པ་དང་རྐང་
ལག་འབྱེ་ཞིང་འགྲོ་བ་དང་། དབང་པོ་རྣམས་མ་ཚང་བ་དང་། ཚིག་སྨྲ་བ་་་་་
གཞན་གྱིས་ཉན་པར་མི་འདོད་པ་དང་། ལུས་མི་སྡུག་པ་དང་། ཡི་དྭགས་འདྲ་
བར་ཡང་དག་པར་ལེན་པར་འགྱུར་ཏེ། སྡིག་པ་མི་དགེ་(བའི་）ལས་ཀྱི་དབང་
གིས་ཡིད་དུ་མི་འོང་ལུས་རྣམ་པ་སྣ་ཚོགས་ལེན་པར་འགྱུར་བས་ཕ་དང་། མ་་་
དང་གཉེན་བཤེས་རྣམས་ཀྱིས་ཀྱང་མཐོང་བར་མི་འདོད་ན། གཞན་ལྟ་སྨོས་་་
ཀྱང་ཅི་དགོས། གལ་ཏེ་ཚེ་རབས་སྔ་མ་ལ་དགེ་བ་བཅུའི་ལས་མངོན་པར་་་་་
འདུས་བྱས་ཤིང་སྦྱིན་པ་ལེགས་པར་བཏང་བ་དང་། སེར་སྣ་དང་གཡོ་སྒྱུའི་་་་
བསམ་པ་མེད་པ་དང་། ཕ་དང་མ་དང་མཁན་པོ་དང་། བླ་མའི་གནས་རྣམས་་
ཀྱི་རྗེས་སུ་བསྟན་པ་དག་ལས་མངོན་པར་ཡིད་ཆེས་ཤིང་ཡང་དག་པར་བླང་པ་
ཞིག་ཡིན་ན་ནི་རྒྱུ་དང་རྐྱེན་དེས་གལ་ཏེ་མིའི་ལུས་ཐོབ་པར་འགྱུར་ན་ཡང་གོང་
དུ་བསྟན་པ་ཐོབ་པ་ལྟ་བུའི་སྡིག་པ་མི་དགེ་བའི་ལས་ཀྱི་མངོན་པར་སྒྲུབ་པའི་་
• 50 •



ལུས་ལེན་པར་མི་འགྱུར་ཞིང་། གྱ་ནོམ་པ་སྣ་ཚོགས་དང་ལྡན་པའི་ལུས་ཐོབ་་་་
པར་མི་འགྱུར་བས་བྱད་བཞིན་མཛེས་པ་དང་མཚན་མ་རྣམས་དང་ལྡན་ཞིང་
ཚིག་སྨྲས་པ་རྣམས་མང་པོ་ཀུན་གྱིས་ཉན་པར་འདོད་པའི་འོས་སུ་འགྱུར་ཏེ།
དེ་བས་ན་དགེ་བའི་ལས་ཀྱི་དབང་གིས་ཁྱད་པར་དུ་འཕགས་པའི་འབྲས་བུ་་་
རྣམ་པར་སྨིན་པ་དེ་འདྲ་བ་ཐོབ་པར་རིག་པར་བྱའོ། ཞེས་གསུངས།
སྐབས་འདིར་ལུས་གནས་ལེའུ་དང་པོའི་འགྲེལ་པ་ཟླ་ཟེར་ལས། ཟླ་བ་་་་
བདུན་པར་རྣམ་པ་ཐམས་ཅད་ནས་ཐམས་ཅད་དུ་ཡན་ལག་་ཐམས་ཅད་་་་་་་
འཕེལ་ཞིང་རྫོགས་པ་ཁོ་ནར་འགྱུར་རོ། །མངལ་གནས་ནད་ཀྱིས་ཉེ་གཟེར་་་་་
ཟིན་ན། དེའི་ཚེ་སྙིང་དང་འབྲེལ་བའི་ཕྱིར། གཡའ་དང་ཚ་བར་བྱེད་པ་དང་།
པགས་གས་རྨ་ཕྲན་འབྱུང་བར་འགྱུར། ཞེས་བྱ་བ་ལ་མངལ་ན་གནས་པའི་་་་
སེམས་ཅན་རླུང་ལ་སོགས་པའི་ནད་ཀྱིས་གཟེར་ན་དེའི་ཚེ་མའི་སྙིང་དང་་་་་་
འབྲེལ་བ་ཡིན་པའི་ཕྱིར། ནད་དེ་ཡང་འབྱུང་སྟེ་མངལ་གཡའ་བ་དང་ཚ་བར་་
བྱེད་པའི་པགས་པའི་རྨ་ཁྲ་མོ་འདྲ་བ་པགས་པ་ཅུང་ཟད་གས་པའི་ནད་བརླ་
དང་ནུ་མ་དང་བྲང་ལ་སོགས་པར་འབྱུང་བར་འགྱུར་རོ། །དེ་བཞིན་དུ་རྐང་པ་
དང་ལག་པའི་མཐིལ་དང་། མཆན་ཁུང་ལ་སོགས་པ་ཚ་བར་བྱེད་པར་འགྱུར་རོ། །
དེ་ནི་མར་གསར་རྒྱ་ཤུག་ཆུ། མངར་བའི་སྨན་སྡེ་བསྐོལ་བ་ཕན། ཞེས་བྱ་བ་ལ་
དེ་ལྟ་བུའི་གཡའ་བ་ལ་སོགས་པའི་ནད་ཞི་བར་བྱ་བའི་ཕྱིར། མར་གསར་དང་
རྒྱ་ཤུག་བསྐོལ་བའམ། མངར་བའི་སྨན་གྱི་སྡེ་ཚན་འཚོ་བྱེད་ལ་སོགས་པའམ།
རྒུན་འབྲུམ་ལ་སོགས་པའི་སྨན་ལྡེ་གུ་བྱས་པ་དང་། མར་བསྐོལ་བ་ཕྱི་རོལ་ནས་
བསྐུ་ཞིང་ནང་ནས་བཏུང་བ་ལ་སོགས་པ་ཕན་པ་ཡིན་ནོ། །ལན་ཚྭ་ཉུང་ཞིང་་་་
སྣུམ་བག་ཅན། ཞེས་བྱ་བ་ལ་ཡང་དེར་ཁ་ཟས་ནི་ལན་ཚྭ་ཉུང་ཞིང་བཏབ་པ་་་
• 51 •



དང་(སྣུམ་)བག་དང་བཅས་པ་དང༌། ཚད་དང་རང་བཞིན་གྱི་ཡང་བ་དང་་་་
མངར་བག་ཁ་ཟས་བཟས་པས་ཕན་ནོ། །ཙན་དན་པུ་ཤེལ་ཙེའི་ལྡེ་གུ་བྲང་དང་
ལྟོ་བ་ནུ་མ་ལ་བསྐུ། ཞེས་བྱ་བ་ཙན་དན་དང༌། ཨུར་ཤི་ར་ཆུ་འཐག་བྱས་པའི་ལྡེ་
གུ་སླ་བས་བྲང་ལ་སོགས་པ་ལ་བསྐུ་བར་བྱའོ། །ཞེས་བཤད་པས་སྐབས་འདིར་
ནད་ཀྱི་མཚན་མ་དེ་དག་བྱུང་ན་བཅོས་ཐབས་གོང་དུ་བཤད་པ་བཞིན་སྦྱར་་་་
བར་བྱའོ། །བདུན་ཕྲག་ཉི་ཤུ་རྩ་བརྒྱུད་པ་ལ་ཡང་སྨན་ཡོན་པོ་ཞེས་བྱའི་རླུང་་་
གིས་ལས་བྱེད་ཅིང་། བདུན་ཕྲག་ཉི་ཤུ་རྩ་དགུ་པ་ལ་མེ་ཏོག་ཕྲེང་བ་ཞེས་བྱ་་་་
བའི་རླུང་དང༌། བདུན་ཕྲག་སུམ་ཅུ་པ་ལ་ལྕགས་ཀྱི་སྒོ་ཞེས་བྱ་བའི་རླུང་གིས་་་
ལས་བྱེད་ཅིང་། རླུང་དེའི་སྟོབས་ཀྱིས་དེའི་སྐྲ་དང་། སྤུ་དང་སེན་མོ་རྣམས་རབ་
ཏུ་འཕེལ་བ་དང་། ཁ་དོག་དཀར་ནག་རྣམས་རབ་ཏུ་གསལ་བར་བྱེད་དོ་ཞེས་
གསུངས་སོ། །
བདུན་ཕྲག་སོ་གཅིག་པ་ནས་བདུན་ཕྲག་སོ་ལྔ་པའི་བར་གྱི་འཕེལ་ཚུལ་
སྟོན་པ་ནི། ཟླ་བ་བརྒྱད་པ་བདུན་ཕྲག་སོ་གཅིག་ནས། །སོ་ལྔའི་བར་དུ་
ཐམས་ཅད་ཆེར་འཕེལ་བྱེད། །མ་དང་བུ་གཉིས་ཐང་རེ་གཟི་མདངས་
འཕོ། །ཞེས་པ་སྟེ། དེ་ཡང་ཟླ་བ་ངོ་བརྒྱད་པ་བདུན་ཕྲག་སོ་གཅིག་ནས་བདུན་
ཕྲག་སོ་ལྔའི་བར་དུ་ལུས་ཀྱི་ཆ་ཤས་ཐམས་ཅད་ཆེར་འཕེལ་བར་བྱེད་ཅིང་། མ་
དང་བུ་གཉིས་པོ་ཐང་རེ་ཡང་དང་ཡང་དུ་ལུས་ཟུངས་ཐམས་ཅད་ཀྱི་དྭངས་་་
མའི་བཅུད་ཕན་ཚུན་འཕོས་ཏེ་དེའི་དབང་གིས་མ་བུ་གཉིས་གཟི་མདངས་འཕོ་
རེས་བྱེད་དོ། །བཙའ་བའི་དུས་ལ་མ་བབ་ཅིང་གཟི་མདངས་འཕོ་རེས་བྱེད་་་
པའི་སྐབས་འདིར་གཉན་པས་དེ་དུས་བཙས་ན་མ་བུ་གཟི་མདངས་གང་ངན་་
པ་དེ་འཆི་བར་འགྱུར་རོ། །དེ་སྐད་དུ་ཡང་། ལུས་གནས་ལེའུ་དང་པོའི་འགྲེལ་་
• 52 •



པ་ཟླ་ཟེར་ལས། ཟླ་བ་བརྒྱད་པའི་ཚོགས་ལ་བབ་པ་དང་། མ་དང་མངལ་ན་་་་
གནས་པའི་བུ་གཉིས་ཐང་རེ་ཡང་དང་ཡང་དུ་རིམ་གྱིས་ལུས་ཟུངས་ཐམས་་་་
ཅད་ཀྱི་དྭངས་མའི་བཅུད་ཕན་ཚུན་འཕོས་ཏེ་ཕྱེད་འགའ་ནི་མ་ལ་འཕོ་ལ་ཕྱེད་
འགའ་ནི་བུ་ལ་འཕོ་བའོ། །དེ་ལྟར་མདངས་འཕོ་བ་སྟེ་མ་དང་བུ་གཉིས་ཀྱི་ལུས་
ཞུམ་པ་དང་དགའ་བར་འགྱུར་ཏེ། གང་གི་ཚེ་མདངས་དེ་མངལ་གྱི་བུ་ལ་་་་་
འགྱུར་ན་དེའི་ཚེ་མངལ་ན་གནས་པ་ནི་དགའ་ཞིང་མདངས་ཅན་དུ་འགྱུར་ལ།
སྦྲུམ་མ་ནི་ལུས་ཞུམ་པར་འགྱུར། གང་གི་ཚེ་དྭངས་མ་དེ་ལ་མངལ་འཕོ་བ་དེའི་
ཚེ་མ་ནི་དགའ་ཞིང་བུ་ནི་ཞུམ་པར་འགྱུར་རོ། །ཡང་དེའི་ཚེ་བྱིས་པ་བཙས་ན་
མི་འཚོའོ། །ཅིའི་ཕྱིར་ཞེ་ན་བྱིས་པའི་མདངས་མའི་མངལ་ན་མི་གནས་ཤིང་་་་་་
བརྟན་པོར་མ་གྱུར་པས་ཕྱིར་རོ། །དེ་ལྟར་འཕོས་པའི་ཚེ་བཙས་ན་བུད་མེད་་་་
སྲོག་ནི་ཐེ་ཚོམ་དང་བཅས་པར་འགྱུར་ཏེ། འཚོ་བར་འགྱུར་བ་ཡང་སྲིད་པའི་
དོན་ནོ། ཞེས་བཤད་དོ། །
བདུན་ཕྲག་སུམ་ཅུ་རྩ་དྲུག་པའི་སྐབས་སྟོན་པ་ནི། ཟླ་བ་དགུ་པ་བདུན་
ཕྲག་སོ་དྲུག་ནས། །མངོན་པར་མི་དགའ་སྐྱོ་བའི་འདུ་ཤེས་འབྱུང་། །
ཞེས་པ་སྟེ། དེ་ཡང་ཟླ་བ་དགུ་པ་བདུན་ཕྲག་སོ་དྲུག་ནས། མངལ་ན་གནས་་་་
པའི་བྱིས་པ་མངོན་པར་མི་དགའ་ཞིང་སྐྱོ་བའི་འདུ་ཤེས་འབྱུང༌། ཞེས་པའོ། །
ཤག་མགོན་དཔལ་མགོན་སོགས་ཁ་ཅིག སྐྱོ་བའི་འདུ་ཤེས་ལྔ་མི་གཙང་བ་དང་།
དྲི་མི་ཞིམ་པ། བཙོན་རྭ་དང་། མུན་ནག་དང་། མངོན་པར་མི་དགའ་བའི་འདུ་
ཤེས་ཏེ་ལྔ་འབྱུང་ཞེས་པ་ནི་སྐབས་འདིར་སྦྱོར་བ་མི་ལེགས་ཏེ། བདུན་ཕྲག་སོ་
བདུན་པའི་ཁྱད་ཆོས་ཡིན་པའི་ཕྱིར་རོ། །
བདུན་ཕྲག་སོ་བདུན་པའི་སྐབས་སྟོན་པ་ནི། སོ་བདུན་པ་ཡི་ལོག་པའི་
• 53 •



འདུ་ཤེས་སྐྱེ། །ཞེས་པ་སྟེ། དེ་ཡང་བདུན་ཕྲག་སུམ་ཅུ་སོ་བདུན་པའི་སྐབས་སུ་
བྱིས་པ་ཕྱིན་ཅི་ལོག་མ་ཡིན་པའི་འདུ་ཤེས་ལྔ་སྐྱེ་བར་འགྱུར་རོ། །དེ་ཡང་མདོ་་་
ལས། ཞག་བདུན་ཕྲག་སུམ་ཅུ་རྩ་བདུན་པ་ལ་མའི་མངལ་ན་གནས་པའི་ཚེ་ཕྱིན་
ཅི་ལོག་ཏུ་མ་གྱུར་པའི་འདུ་ཤེས་ལྔ་འབྱུང་བར་འགྱུར་ཏེ། ལྔ་གང་ཞེ་ན། མི་་་
གཙང་བའི་འདུ་ཤེས་དང་། དྲི་མི་ཞིམ་པ་དང་། བཙོན་རྭའི་འདུ་ཤེས་དང༌།
མུན་ནག་གི་འདུ་ཤེས་དང་། ཡོངས་སུ་སྐྱོ་ནས་ཕྱིར་འབྱུང་བའི་འདུ་ཤེས་སྐྱེ་བ་
གང་ཡིན་པ་སྟེ། ཡོངས་སུ་སྐྱོ་བའི་བསམ་པ་དག་སྐྱེ་བར་འགྱུར་རོ། །ཞེས་་་་་
གསུངས་སོ། །སྐབས་འདིར་འབུམ་ནག་དང་འབུམ་ཆུང་གསལ་སྒྲོན་ནས་བྱིས་
པ་ལ་ཞེ་སྡང་སྐྱེ་བར་འགྱུར་ཞེས་དང་། ཤག་མགོན་སོགས་ཁ་ཅིག རླུང་དང་་
བས་ལོག་པའི་འདུ་ཤེས་འབྱུང་སྟེ། ཁྱེའུ་ཡིན་ན་མ་ལ་འདོད་ཆགས་སྐྱེ། བུ་མོ་་་
ཡིན་ན་མ་ལ་ཞེ་སྡང་གི་འདུ་ཤེས་སྐྱེ་བར་བྱེད་དོ་ཞེས་བཤད་པ་ཁུངས་ཇི་ལྟར་
ཡིན་རྟོག （ བརྟག）
བདུན་ཕྲག་སོ་བརྒྱད་པའི་སྐབས་སྟོན་པ་ནི། སོ་བརྒྱད་མགོ་མཇུག་་་
བསྒྱུར་ཏེ་མངལ་ནས་འབྱིན། །ཅེས་པ་སྟེ། དེ་ཡང་བདུན་ཕྲག་སུམ་ཅུ་སོ་་་
བརྒྱད་པའི་སྐབས་སུ་བྱིས་པའི་ལུས་ཐོགས་པའི་རྐྱེན་ཞེས་བྱའི་རླུང་གིས་མགོ་་
མཇུག་བསྒྱུར་ཏེ་མངལ་ནས་འབྱིན་ཞེས་པའོ། །རྒྱས་པར་མདོ་ལས། ཞག་བདུན་
ཕྲག་སུམ་ཅུ་རྩ་བརྒྱད་པ་ལ་མའི་མངལ་ན་གནས་པའི་ཚེ་ཡང་ལས་ཀྱི་རླུང་་་་་
མངོན་པར་གྲུབ་པ་གང་ཡིན་པ་དེ་ནི་ཐོགས་པའི་རྐྱེན་ཞེས་བྱ་སྟེ་རླུང་དེའི་་་་་
སྟོབས་ཀྱིས་དེ་རབ་ཏུ་བསྒྱུར་བར་བྱེད་དེ་རླུང་གཞན་ཡང་ཁ་ཐུར་དུ་བལྟ་བ་་་
ཞེས་བྱའི་རླུང་འབྱུང་སྟེ་དེའི་མགོ་ཐུར་དུ་བལྟ་ཞིང་ལག་པ་གཉིས་བརྐྱང་སྟེ་་་
མཐར་གྱིས་འབྱུང་འདོད་པར་འགྱུར་རོ། །མངལ་ན་གནས་པ་དེ། གལ་ཏེ་ཚེ་་་
• 54 •



རབས་སྔ་མ་ལ་མངལ་དུ་འཆི་བའི་ལས་བསགས་པ་ཞིག་ཡིན་ན་ནི། ལག་པ་་་
དང་རྐང་པ་སྣོལ་མར་གྱུར་ནས་རྒྱུ་མི་ནུས་པས་སྡིག་པ་མི་དགེ་བའི་ལས་ཀྱི་་་་
རྐྱེན་གྱི་མའི་མངལ་ཉིད་དུ་འཆི་བའི་དུས་བྱེད་པར་འགྱུར་ཏེ། དེའི་ཚེ་མ་ཡང་
སྡུག་བསྔལ་ཆེན་པོ་མྱོང་བའམ། ཡང་ན་འཆི་བའི་དུས་བྱེད་པར་འགྱུར། གལ་
ཏེ་ཚེ་རབས་སྔ་མ་ལ་དགེ་བའི་ལས་རྣམས་མངོན་པར་འདུས་བྱས་ཏེ་ཚེ་རིང་་་
པོར་འགྱུར་བའི་རྒྱུ་བསགས་པ་ཞིག་ཡིན་ན་ནི། བཙས་སུ་ཉེ་བའི་ཚེ་མ་དང་བུ་
གཉིས་ཀ་རབ་ཏུ་བདེ་ཞིང་སྡིག་པ་མི་དགེ་བའི་ལས་ཀྱི་སྡུག་བསྔལ་གོང་མ་ལྟ་་
བུ་མེད་དོ། །ཞེས་གསུངས་སོ། །
རྐྱེན་གཞན་གྱི་དབང་གིས་དུས་སུ་མི་བཙའ་བའི་སྐབས་སྟོན་པ་ནི། འོན་
ཀྱང་ཁྲག་འཛག་པ་ན་འཕེལ་མི་ནུས། །མངལ་རྒྱས་ཟླ་བ་ཚང་ཡང་་་་
བཙའ་བ་དཀའ། །རླུང་གིས་དཀུར་བཀག་ལོ་དུས་འགོར་བར་བྱེད། །
ཅེས་པ་སྟེ། དེ་ཡང་མངལ་གྱི་བྱིས་པ་བདུན་ཕྲག་སོ་བརྒྱད་པ་ལ་ཕལ་ཆེ་བར་སྐྱེ་
བར་འགྱུར་མོད། འོན་ཀྱང་མའི་མངལ་ཁྲག་འཛག་ན་བྱིས་པའི་ལུས་འཕེལ་་་
བར་མི་ནུས་པ་དང་། མངལ་རྒྱས་ཤིང་ཟླ་བ་ཚང་ཡང་ཟས་སྤྱོད་ཀྱི་རྐྱེན་འགའ་
ཞིག་གི་དབང་གིས་བཙའ་བ་དཀའ་བ་དང་། མི་མཐུན་པའི་རླུང་གིས་དཀུ་སྟེ་
བུ་སྣོད་ཀྱི་ཁ་བཀག་ནས་ལོ་དུས་ལ་སོགས་པ་འགོར་བ་བྱེད་དོ། ། །
དེ་དག་གི་བཅོས་ཐབས་ཀྱང་། ལུས་གནས་ལེའུ་དང་པོའི་འགྲེལ་པ་ཟླ་་
ཟེར་ལས། རླུང་གིས་དཀུ་ནི་བཀག་གྱུར་ན། ལོ་ཡི་བར་དུ་གནོད་པ་སྐྱེད། ཅེས་
བྱ་བ་ལ་ཟླ་བ་བརྒྱད་པ་དེ་འདས་ནས་ཞག་གཅིག་ལོན་ཕན་ཆད་ཀྱང་བཙའ་་་
བའི་དུས་ཡིན་པས་དེ་ཡང་བཙས་པ་ནི་དུས་སུ་བཙས་པ་ཞེས་བྱ་ལ། དེ་ཕན་་་་
ཆད་ལོ་གཅིག་གི་བར་དུ་རླུང་གིས་མངལ་གྱི་གནས་(སུ་）བཀག་ཅིང་འབྱུང་དུ་
• 55 •



མི་སྟེར་ན་གནོད་པའི་ནད་སྐྱེད་པར་བྱེད་པ་ཡིན་ནོ། །ཟླ་དགུ་ལོན་ནས་སྣུམ་་་
བཅས་པའི། འབྲས་ཆེན་ཤ་ཁུ་བླུད་པར་བསྔགས། སྣུམ་མང་ནས་ཐུག་སྦྱིན་་་་་
པའམ། སྔར་བཤད་པ་ཡི་འཇམ་རྩི་གཏང་། ཞེས་བྱ་བ་ལ། སྦྲུམ་མ་དེ་ཟླ་དགུ་
པ་ལ་བབ་པའི་ཚེ་ཤ་ལ་སོགས་པའི་སྣུམ་དང་བཅས་པའི་འབྲས་ཆན་དང་མར་
དང་ཤ་ཁུ་བླུད་ན་ཕན་ཞིང་བསྔགས་པའམ། ནས་ཐུག་མར་མང་པོ་བཏབ་པ་་
བྱིན་ན་ཕན་པའམ། དེ་བཞིན་དུ་བཤད་མ་ཐག་པའི་སྨན་མངར་བ་དང་བསྐོལ་
བའི་མར་གྱི་འཇམ་རྩི་གཏང་བར་བྱའོ། །ཞེས་དང་། ཟླ་དགུ་ཕན་ཆད་ལུས་ལ་ནི།
སྣུམ་མེད་པར་ནི་མི་བཞག་གོ། །ཞེས་བྱ་བ་ལ་སྦྲུམ་མ་ཟླ་བ་དགུ་པ་ལ་བབ་ནས་
བཙས་ཀྱི་བར་དུ་རྟག་ཏུ་）སྣུམ་གྱི་ལུས་ལ་བསྐུ་བར་བྱ་ཞིང་སྣུམ་མེད་པར་་་་་
བཞག་པར་མི་བྱའོ། །ཞེས་བཤད་དོ།།
༣, བཙའ་བའི་རྟགས།
གསུམ་པ། བཙའ་བའི་རྟགས་ལ། དུས་དང་བཙའ་བའི་རྟགས་དངོས་་་་
གཉིས་ལས། དང་པོ་བཙའ་བའི་དུས་སྟོན་པ་ནི། དེ་ལྟར་མངལ་དུ་འཕེལ་་་
ཞིང་སྨིན་པའི་ཚེ། །ཟླ་དགུ་འདས་ནས་བཙའ་བའི་དུས་ཡིན་ཏེ། །ཞེས་
པ་སྟེ། དེ་ལྟར་བྱིས་པའི་ལུས་རིམ་གྱིས་མངལ་དུ་འཕེལ་ཞིང་སྨིན་པར་གྱུར་པའི་
ཚེ་ཟླ་བ་རིལ་པོ་དགུ་འདས་ནས་ངོ་བཅུ་པ་ལ་ཕལ་ཆེར་བ་བཙའ་བ་ཡིན་ཏེ།
ཞེས་པའོ། །
གཉིས་པ། བཙའ་བའི་རྟགས་དངོས་ལ་བྱིས་པ་ཇི་ལྟར་འབྱུང་བའི་ཚུལ་
དང་། མྱུར་དུ་བཙའ་རྟགས་གཉིས་ལས། དང་པོ་ནི། དེ་ལ་ཡང་ཕོ་མོ་མ་ནིང་་་
• 56 •



མཚེ་མ་རྣམས་འབྱུང་བའི་དང་པོ་སྐྱེ་བར་འགྱུར་བའི་རྟགས་སྟོན་པ་ནི།
དེ་ཡང་གཡས་ལོགས་ལ་བརྟེན་དཀུ་གཡས་མཐོ། །ལུས་ཡང་རྨི་ལམ་་་
དག་ན་སྐྱེས་པ་མཐོང་། །ནུ་ཞོ་གཡས་པ་སྔར་བྱུང་ཁྱེའུ་སྐྱེ། །ཞེས་པ་སྟེ།
དེ་ཡང་བྱིས་པ་མའི་ལུས་ཀྱི་གཡས་ལོགས་ལ་བརྟེན་ཅིང་དཀུ་སྟེ་སྟ་ཟུར་གཡས་
ཕྱོགས་མཐོ་བ་དང་། ལུས་ཡང་ཞིང་རྨི་ལམ་དག་ན་སྐྱེས་པ་ཡང་དང་ཡང་དུ་་་
མཐོང་བ་དང་། ནུ་ཞོ་གཡས་པ་སྔར་བྱུང་ན་ཁྱེའུ་སྐྱེ་བར་ཤེས་པར་བྱའོ། །
གཉིས་པ། བུ་མོ་སྐྱེ་བར་འགྱུར་བའི་རྟགས་ནི། སྐྱེས་པ་འཕྲད་འདོད་་
གླུ་གར་རྒྱན་ལ་དགའ། །གོང་ལས་ལོག་པས་བུ་མོ་སྐྱེ་བའི་རྟགས། །
ཞེས་པ་སྟེ། དེ་ཡང་སྐྱེས་པ་དང་འཕྲད་པར་འདོད་པ་དང༌། གླུ་ལེན་པ་དང་་་་
གར་བྱེད་པ་དང་རྒྱན་འདོགས་པ་ལ་དགའ་བ་དང་། གོང་གི་རྟགས་ལས་ལོག་
པ་སྟེ་བྱིས་པ་མ་ཡི་ལུས་ཀྱི་གཡོན་ལོགས་ལ་བརྟེན་ཅིང་དཀུ་གཡོན་པ་མཐོ་བ་་
དང་། ལུས་ལྕི་བ། རྨི་ལམ་དུ་བུད་མེད་ཡང་ཡང་དུ་མཐོང་བ་དང༌། ནུ་ཞོ་་་་་
གཡོན་པ་སྔོན་ལ་བྱུང་ན་བུ་མོ་སྐྱེ་བའི་རྟགས་སུ་རིག་པར་བྱའོ།།
གསུམ་པ། མ་ནིང་སྐྱེ་བའི་རྟགས་སྟོན་པ་ནི། དེ་རྟགས་འདྲེས་ནས་མ་
ནིང་འབྱུང་བ་སྟེ། །ཞེས་ཁྱེའུ་དང་བུ་མོ་འབྱུང་བ་དེ་དག་གི་རྟགས་འདྲེས་པ་
དེ་བྱིས་པ་མའི་ལུས་ཀྱི་དབུས་ན་གནས་པ་དང་། ལུས་རེས་འགའ་ཡང་ཞིང་་་་་
རེས་འགའ་ལྕི་བ་དང༌། རྨི་ལམ་དུ་སྐྱེས་པ་དང་བུད་མེད་སྣ་ཚོགས་མཐོང་བ་་་
དང་། ནུ་ཞོ་གཡས་གཡོན་གཉིས་ཀ་དུས་（གཅིག་)ལ་བྱུང་ན་མ་ནིང་འབྱུང་བ་
ཡིན་ནོ། །སྟེ་ཞེས་པ་ནི། འོག་མ་འདྲེན་པའི་ཚིག་གོ། ། །
བཞི་པ། མཚེ་མ་སྐྱེ་བའི་རྟགས་སྟོན་པ་ནི། དབུས་དམའ་མཐའ་་་་
གཉིས་མཐོ་ན་མཚེ་མ་སྐྱེ། །ཞེས་པ་སྟེ། བྱིས་པའི་ལུས་གཉིས་གྲུབ་པའི་རྒྱུ་་་
• 57•



མཚན་གྱིས་མའི་ལུས་ཀྱི་དབུས་དམའ་ཞིང་མཐའ་གཡས་གཡོན་གཉིས་མཐོ་ན་
མཚེ་མ་སྐྱེ་བར་འགྱུར་ཞེས་པའོ། །
གཉིས་པ། མྱུར་དུ་བཙའ་བའི་རྟགས་སྟོན་པ་ནི། དེ་ནས་མྱུར་དུ་་་་
བཙའ་རྟགས་ལུས་སྙོམ་ཞིང་། །དཀུ་ལྷོད་སྨད་ལྕི་མཚང་ར་རྐེད་པ་ན།།
ལྟོ་བ་ཆུ་སོ་ན་ཞིང་ལྡང་དུབ་བྱེད། །མཚན་བྱེ་གཅིན་མང་དབང་མེད་
ན་ཟུག་ལྡང་། །ཞེས་པ་ཟླ་བ་དགུ་འདས་པ་ནས་མྱུར་དུ་བཙའ་བའི་རྟགས་སུ་
ལུས་སྐྱིད་སྙོམ་ཆེ་བར་འགྱུར་ཞིང་དཀུ་སྟེ་མངལ་གྱི་ཁ་ལྷོད་པ་དང་། རོ་སྨད་ལྕི་
ཞིང་མཚང་ར་དང་རྐེད་པ་ན་བ་དང་། ལྟོ་བ་དང་ཆུ་སོ་ན་ཞིང་ལྡང་དུབ་བྱེད་
པ་དང་། མཚན་མའི་ཁ་བྱེ་བ་དང་གཅིན་གྲངས་མང་བ་དང་། བྱིས་པའི་མགོ་
མཇུག་བསྒྱུར་བས་དབང་མེད་དུ་ཟུག་ལྡང་བ་རྣམས་འབྱུང་བར་འགྱུར་རོ། ། །
རྟགས་དེ་ལྟར་མཐོང་ནས་བཙའ་བའི་ཐབས་སྟོན་པ་ནི། བུད་མེད་་་་་
བཙའ་མྱོང་གིས་བསྐོར་བཙའ་བར་བྱ། །ཞེས་པ་སྟེ། སྔར་བུད་མེད་བྱིས་་
པ་བཙའ་མྱོང་བ་ལྟེ་བ་གཅོད་པ་ལ་སོགས་པའི་ཉམས་མྱོང་དང་ལྡན་པ་དག་་་
གིས་བསྐོར་ཏེ་བྱིས་པ་བཙའ་བར་བྱ། ཞེས་པའོ། །སྐབས་འདིར་བྱིས་པ་མྱུར་དུ་
བཙའ་མ་འདོད་ན་རྒྱས་པར་མོ་ནད་ཀྱི་སྐབས་སུ་ཤེས་པར་བྱའོ། ། །
ལུས་གནས་ལེའུ་དང་པོའི་འགྲེལ་པ་ཟླ་ཟེར་ལས། མངལ་དུ་ཐོགས་ན་་་་་
སྦྲུལ་བཟང་པོའི། པགས་པས་མོ་མཚན་བདུག་པར་བྱ། ཞེས་བྱ་བ་ལ་བུ་བཙས་
པ་ན་མངལ་དུ་འཐོག་ཅིང་འབྱུང་དཀའ་བར་འགྱུར་ན། སྦྲུལ་ནག་པོའི་པགས་
པ་མེར་བསྲེགས་པས་མོ་མཚན་བདུག་པར་བྱའོ། །ཞེས་བཤད་ཅིང་། ཤ་མ་མ་་
ཐོན་ན་འབྱུང་བའི་ཐབས་ཀྱང་ལུས་གནས་ལེའུ་དང་པོའི་འགྲེལ་པ་ཟླ་ཟེར་ལས།
དེར་ཐོགས་རྒྱུ་ནི་རླུང་ཡིན་ཏེ། དེ་བཅོམ་ཤ་མ་མྱུར་དུ་འབྱུང་། ཞེས་བྱ་བ་གང་
• 58 •



་་
གི་ཕྱིར། ཤ་མ་དེ་འཐོགས་ཤིང་ཕྱིན་པའི་རྒྱུ་ནི་རླུང་ཡིན་ལ་དེ་བས་ན་རླུང་དེ་་
སྨན་དང་སྣུམ་དང་ཆོ་ག་ལ་སོགས་པས་བཅོམ་ན་ཤ་མ་མྱུར་དུ་འབྱུང་བར་་་་་
འགྱུར་ཏེ། དེ་གང་ནས་རླུང་གཞོམ་པའི་ཕྱིར་འཇམ་རྩི་བཏང་བར་བྱའོ། །ཞེས་
བཤད་དོ། །
བྱིས་པ་བཙས་པའི་མའི་ལུས་གསོ་བར་གདམས་པ་ནི། སྲོག་བྲལ་འདྲ་་་
བའི་ནད་སོས་ཚས་ཀྱི་གསོ། ཞེས་གསུངས་སོ། །ཞེས་པ་སྟེ། སྲོག་བྲལ་བར་
འགྱུར་བ་དང་འདྲ་བའི་ནད་དེ་གསོས་ནས་མའི་ལུས་ཚས་ཀྱིས་གསོ་བར་བྱ་་་
ཞེས་ལེའུ་གཉིས་པ་གསུངས་སོ་དེ་དག་གི་ཐབས་ཀྱང་། ལུས་གནས་ལེའུ་དང་་
པོའི་འགྲེལ་པ་ཟླ་ཟེར་ལས། ཐབས་དེ་དག་གི་ཤ་མ་ཕྱིན་པར་བྱས་པའི་འོག་ཏུ་
མོ་མཚན་ཏིལ་མར་གྱིས་བསྐུས་ཏེ་མཉེ་བ་དང་། ཡན་ལག་རྣམས་ཀྱང་ཏིལ་མར་
གྱིས་བསྐུ་ཞིང་མཉེ་བར་བྱའོ། །ཞེས་པ་དང་། སྣུམ་འཕྲོད་པ་ལ་སྨན་མར་གྱི་ཆོ་
ག་བྱ་ཞིང་མི་འཕྲོད་པ་ལ་རྩ་བ་ལྔའི་སྨན་བསྟེན་པའི་ཚུལ་འདི། ལུས་གནས་་་
ལེའུ་དང་པོའི་འགྲེལ་པ་ཟླ་ཟེར་ལས། སྣུམ་མི་འཕྲོད་ལ་ཆོ་ག་ནི། སྣུམ་མེད་་་་་
པར་ནི་བསྟེན་པར་བྱ། ཞེས་བྱ་བ་ལ་སྣུམ་གྱི་ཆོ་ག་མི་འཕྲོད་པའམ་བསྟེན་པར་
མི་ནུས་པ་ལ་ཚ་བ་ལྔ་ལ་སོགས་པའི་ཆོ་ག་བཤད་མ་ཐག་པ་འདི་སྣུམ་དང་མ་་་
སྦྱར་བར་སྨན་གྱི་ཆོ་ག་འགའ་ཞིག་བསྟེན་ཅིང་གོམས་པར་བྱའོ། །འཐུང་ནས་་
ལྟོ་བ་ཏིལ་མར་དང་། མར་བསྐུས་ནས་ནི་གོས་ཀྱིས་དཀྲི། ཞེས་བྱ་བ་ལ་བུ་་་་་
བཙས་པ་དེས་སྨན་གྱི་སྦྱོར་བ་དེ་འཐུང་ཟིན་པ་དང་། དེའི་ལྟོ་བ་མར་ས་ཏིལ་་
མར་གྱིས་བསྐུ་བྱུག་བྱས་ལ། དེའི་འོག་ཏུ་གོས་ཀྱིས་དཀྲི་བར་བྱ་སྟེ། དེ་ལྟ་བུས་་་
ནི་རླུང་གི་ནད་ཀྱི་སྐབས་མི་རྙེད་པའི་ཕྱིར། ཁོང་པར་གནོད་པ་སྐྱེད་པར་མི་་་་
འགྱུར་རོ། །ཞེས་དང་། ལུས་གནས་ལེའུ་དང་པོའི་འགྲེལ་པ་ཟླ་ཟེར་ལས། ཞག་
• 59 •



ནི་བཅུ་གཉིས་མ་ལོན་བར། ཤ་ནི་སྦྱིན་པར་མི་བྱའོ། །ཞེས་བྱ་བ་ལ། །ཞག་བཅུ་
གཉིས་མ་རྫོགས་ཀྱི་བར་དུ་བུ་བཙས་པའི་བུད་མེད་ལ་སྨན་པས་ཤ་སྦྱིན་པར་མི་
བྱའོ། ཞག་བཅུ་གཉིས་འདས་པའི་འོག་ཏུ་ནི། སྲོག་ཆགས་སྐམ་ས་ན་གནས་་་
པའི་ཤ་ཁུ་ལ་སོགས་པ་མེ་དྲོད་ཀྱི་ཚད་ལས་ལྟོས་ཏེ་རིམ་བཞིན་སྦྱིན་པར་བྱའོ། །
ཞེས་བཤད་དོ། །ལུས་གནས་ལེའུ་དང་པོའི་བརྒྱད་པ་ལས། ཞག་བདུན་ཕན་་་་
ཆད་དེ་ལ་ནི། རིམ་གྱིས་བརྟ་བའི་ཆོ་ག་ཕན། ཞེས་གསུངས་པས་ཞག་བདུན་་་་
ཚུན་ཆད་ཟས་སྙོམས་པར་ཟ་བ་དང་། དེ་ནས་རིམ་གྱིས་ལུས་ཟུངས་གསོ་བའི་
ཟས་གང་འཕྲོད་སྦྱར་བར་བྱའོ། །ཞེས་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས། ལུས་ཀྱི་ཆགས་ཚུལ་སྟོན་པའི་ལེའུ་སྟེ་གཉིས་་་
པའོ། །ལེའུ་གཉིས་པ་རྒྱས་པར་བཤད་ཟིན་ཏོ། །
ལེའུ་གསུམ་པ། ལུས་ཀྱི་འདྲ་དཔེ།
ད་ནི་ལུས་ཀྱིས་འདྲ་དཔེ་བསྟན་པའི་ལེའུ་གསུམ་པ་བཤད་པར་བྱ་སྟེ། དེ་
ལ་ཡང་ལེའུ་འདི་གསུངས་ཤིང་ཉན་པར་གདམས་པ་དང་། གཞུང་དོན་དངོས་
གཉིས་ལས། དང་པོ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་་་་
འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག ཅེས་པ་སྟེ། །
ལེའུ་གཉིས་པ་གསུངས་ཟིན་པ་དེ་ནས་དྲང་སྲོང་རིག་པའི་ཡེ་ཤེས་ཀྱིས་དྲང་་་་
སྲོང་ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་ནས་དྲང་སྲོང་
ཆེན་པོ་ཉོན་ཅིག ཅེས་ལེའུ་གསུམ་པ་ཉན་པར་གདམས་པའོ། །
• 60 •



གཉིས་པ། གཞུང་དོན་དངོས་ལ་ལུས་སྤྱི་ནི་ལྷ་ཁང་གི་རྣམ་པ་དང་། ནང་
ལྷ་ཁང་གི་རྒྱལ་བློན་སོགས་དང་ཆོས་མཐུན་པའི་སྒོ་ནས་གསུངས་པ་ཡིན་ཏེ་་་་
མདོར་བསྟན། འདྲ་དཔེ་ཕུང་པོའི་གནས་ལུགས་སྟོན་པ་ནི། ཞེས་གང་་་
དང་གང་འདྲ་བ་དེ་དང་དེའི་དཔེ་དེ་སྦྱོར་ཏེ་ལུས་ཀྱི་ཕུང་པོའི་གནས་ལུགས་་་
བསྟན་པ་ནི། ཞེས་པའོ། ། །
དེ་དག་རྒྱས་པར་བཤད་པ་ནི། དཔྱི་རུས་གཉིས་ནི་རྩིག་པའི་རྨང་་་
གཞི་འདྲ། །སྒལ་ཚིགས་གསེར་གྱི་དོང་ཙེ་བརྩེགས་པ་འདྲ། །སྲོག་པ་་་
རྩ་ནི་མཆོང་གི་ཀ་བ་འདྲ། །བྲང་རུས་གྲུ་བཞི་གདུང་མ་བཀལ་བ་འདྲ། །།
རྩིབ་མ་ཉེར་བཞི་ཕྱམ་འགྲེམ་ལེགས་པ་འདྲ། །ལྷ་རུ་རྩེ་ནི་ཕྱམ་གྱི་རྟེན་
མ་འདྲ། །རྩ་དང་ཆུ་རྒྱུས་དྲལ་ཕྱམ་བཀོད་པ་འདྲ། །ཤ་དང་པགས་པ་
འདག་ཞལ་བྱས་པ་འདྲ། །སྒྲོག་རུས་གཉིས་ནི་མཁར་ལ་བད་བཏགས་
འདྲ། །སོག་པ་གཉིས་ནི་གྲུ་ཕུབས་བྱས་པ་འདྲ། །མགོ་བོ་དབུ་རྩེ་་་
བ་གམ་བཏགས་པ་འདྲ། །དབང་པོ་སྒོ་ལྔ་སྐར་ཁུང་གཏོད་པ་འདྲ། །།
ཐོད་པའི་རུས་པ་རྒྱ་ཕུབས་བཀལ་བ་འདྲ། །ཚངས་པའི་བུ་ག་དུང་་་་༌་
ཁུང་ཕྱེ་བ་འདྲ། །རྣ་བ་གཡས་གཡོན་ཁྱུང་མགོ་འགྱིང་པ་འདྲ། །སྣ་་་་་
བུག་མཛེས་པའི་རྒྱན་ཏེ་ཏོག་དང་འདྲ། །སྐྲ་ལོ་ཕོ་གྱོ་མོ་གྱོའི་རྫ་དང་་་
འདྲ། །ལག་པ་གཉིས་ནི་དར་དཔྱངས་བཏགས་པ་འདྲ། །བྱང་ཁོག་་་་
སྟོད་སྨད་ཁྱམས་སྟོད་ཁྱམས་སྨད་འདྲ། །མཆིན་དྲི་དར་དཀར་ཡོལ་བ་
བྲིས་པ་འདྲ། །སྙིང་ནི་རྒྱལ་པོ་གདན་ལ་བཞུགས་པ་འདྲ། །གློ་བ་མ་ལྔ་
ནང་གི་བློན་པོ་འདྲ། །གློ་བ་བུ་ལྔ་རྒྱལ་བུ་ （ པོའི་ ） སྲས་དང་འདྲ། །
མཆིན་མཆེར་གཉིས་ནི་བཙུན་མོ་ཆེན་ཆུན་འདྲ། །མཁལ་མ་ཕྱི་བློན་་་
• 61 •



གྱད་པ་གདུང་འདེགས་འདྲ། །བསམ་སེའུ་ནོར་གྱི་བང་མཛོད་གང་བ་
འདྲ། །ཕོ་བ་གཡོས་བཅུ་བྱེད་པའི་ཁོག་མ་འདྲ། །རྒྱུ་མ་ལོང་ག་བཙུན་
མོའི་ཡང་གཡོག་འདྲ། །མཁྲིས་པ་རྡོར་གྱི་རྐྱལ་པ་བཀལ་བ་འདྲ། །
སྒང་ཕུག་ཆུ་ཡིས་རྫ་མ་བཀང་བ་འདྲ། །འོག་སྒོ་གཉིས་ནི་ཆུ་ཁུང་་་་༌་
བཞག་པ་འདྲ། །རྐང་པ་གཉིས་ནི་སྒོ་ཡི་རྟ་བབས་འདྲ། །གཉན་པའི་་
གནད་ནི་རྒྱལ་བུ་ （ པོའི་ ） མངའ་བསྐུར་འདྲ། ཞེས་གསུངས་སོ། །
ཞེས་པ་སྟེ། དེ་ཡང་ལྷ་ཁང་གི་རྣམ་པ་དང་དཔེ་སྦྱོར་བ་ནི། ལུས་ནི་ཁང་པ་དང་
མཚུངས་པའི་དཔྱི་རུས་གཉིས་ནི་ཁང་པའི་རྩིག་པའི་རྨང་གཞི་དང་འདྲ་བ་་་་
དང་། སྒལ་ཚིགས་རིམ་པར་བརྩེགས་པ་ནི་གསེར་གྱི་མཆོད་སྡོང་གི་དོང་ཙེ་་་་
བརྩེགས་པ་འདྲ་བ་དང་། དེ་བཞིན་དུ་སྲོག་པ་རྩ་ནི་མཆོང་གི་ཀ་བ་འདྲ་་་་་་
དང་། བྲང་རུས་གྲུ་བཞིར་གནས་པ་ནི་གདུང་མ་བཀལ་བ་འདྲ་བ་དང་། རྩིབ་
མ་ཉི་ཤུ་རྩ་བཞི་ནི་ཕྱམ་འགྲེམ་ལེགས་པ་འདྲ་བ་དང་། ལྷ་རུ་རྩེ་ནི་ཕྱམ་གྱི་སྣེ་མོ་
རྟེན་མ་འདྲ་བ་དང་། རྩ་དང་ཆུ་རྒྱུས་འབྲེལ་བ་ནི་དྲལ་མ་ཕམ་གྱི་སྟེང་དུ་་་་
བཀོད་པ་འདྲ་བ་དང་། ཤ་དང་པགས་པ་ནི་ཕྱི་ནས་འདག་ཞལ་བྱས་པ་འདྲ་བ་
དང་། སྒྲོག་རུས་གཉིས་ནི་མཁར་ལ་བད་བཏགས་པ་འདྲ་བ་དང་། སོག་པ་་་་
གཉིས་ནི་གྲུ་ཕུབས་ཏེ་ཟུར་ཕུབས་བྱས་པ་འདྲ་བ་དང་། མགོ་བོ་ནི་དབུ་རྩེའི་བ་
གམ་བཏགས་པ་འདྲ་བ་སྟེ། དབུས་ཆུར་བུའི་རྣམ་པ་ལྟ་བུ་དང་། དབང་པོ་སྒོ་ལྔ་
ནི་སྐར་ཁུང་གཏོད་པ་དང་འདྲ་བ་དང་། ཐོད་པའི་རུས་པ་ནི་རྒྱ་ཕུབས་བཀལ་
བ་འདྲ་བ་དང་། ཚངས་པའི་བུ་ག་ནི་དུད་ཁུང་ཕྱེ་བ་འདྲ་བ་དང༌། རྣ་བ་་་་་
གཡས་པ་དང་གཡོན་པ་ནི་ཁྱུང་མགོ་འགྱིང་པ་འདྲ་བ་དང་། སྣ་བུག་ནི་མཛེས་
པའི་རྒྱན་ཏེ་ཏོག་དང་འདྲ་བ་དང་། སྐྲ་ལོ་ནི་ཕོ་གྱོ་མོ་གྱོའི་རྫ་དང་འདྲ་བ་དང་།
• 62 •



ལག་པ་གཉིས་ནི་ཁང་པ་ལ་དར་དཔྱངས་བཏགས་པ་འདྲ་བ་དང་། བྱང་ཁོག་
སྟོད་དང་བྱང་ཁོག་སྨད་ནི་ཁང་པའི་ཁྱམས་སྟོད་དང་ཁྱམས་སྨད་འདྲ་བ་དང་།
མཆིན་དྲི་ནི་དར་དཀར་གྱི་ཡོལ་བ་བྲེས་པ་དང་འདྲ་བ་དང་། ལུས་ཀྱི་ནང་གི་
སྙིང་ནི་རྒྱལ་པོ་གདན་ལ་བཞུགས་པ་འདྲ་བ་དང་། གློ་བ་མ་ལྔ་ནི་ནང་གི་བློན་
པོ་འདྲ་བ་དང་། གློ་བ་བུ་ལྔ་ནི་རྒྱལ་བུ་ （ པོའི་ སྲས་འདྲ་བ་དང་། མཆིན་པ་
དང་མཆེར་པ་གཉིས་ནི་བཙུན་མོ་ཆེན་མ་དང་ཆུན་མ་འདྲ་བ་དང༌། མཁལ་མ་
ནི་ཕྱིའི་བློན་པོའམ་གྱུད་པས་གདུང་འདེགས་འདྲ་བ་དང་། བསམ་སེའུ་ནི་་་་་
དགོས་འདོད་ཐམས་ཅད་འབྱུང་བའི་ནོར་གྱི་བང་མཛོད་འདྲ་བ་དང་། ཕོ་བ་་
ནི་ཟས་གཡོས་བཅུ་བྱེད་པའི་ཁོག་མ་འདྲ་བ་དང་། རྒྱུ་མ་དང་ལོང་ག་ནི་བཙུན་
མོའི་ཡང་གཡོག་འདྲ་བ་དང་། མཁྲིས་པ་ནི་རྡོར་གྱི་རྐྱལ་པ་བཀལ་བ་འདྲ་བ་་་
དང་། ལྒང་ཕུག་ནི་ཆུའི་རྫ་མ་བཀང་པ་འདྲ་བ་དང་། འོག་སྒོ་གཉིས་ནི་ཆུ་ཁུང་
བཞག་པ་འདྲ་བ་དང་། རྐང་པ་གཉིས་ནི་སྒོའི་རྟ་བབས་འདྲ་བ་དང་། གཉན་
པའི་གནད་རྣམས་ཐམས་ཅད་ནི་རྒྱལ་བུ་ ( པོའི་ ] མངའ་བསྐུར་བ་དང་འདྲ་
བ་ཤིན་ཏུ་གཅེས་པ་ཉིད་ཅེས་པའོ། །ཞེས་ལེའུ་གསུམ་པ་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་ལུས་ཀྱི་འདྲ་དཔེ་བསྟན་པའི་ལེའུ་སྟེ་གསུམ་པའོ། །
ཞེས་པ་སྟེ་ལེའུ་གསུམ་པ་བཤད་ཟིན་ཏོ། །
ལེའུ་བཞི་པ། ལུས་ཀྱི་གནས་ལུགས།
ད་ནི་ལུས་ཀྱི་གནས་ལུགས་སྟོན་པའི་ལེའུ་བཞི་པ་བཤད་པར་བྱ་སྟེ། དེ་ལ་
ཡང་ལེའུ་འདི་གསུངས་ཞིང་ཉན་པར་གདམ་པ་དང་། གཞུང་དོན་དངོས་་་་་
• 63•



གཉིས་ལས་དང་པོ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་་་་
འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག། ཅེས་པ་སྟེ།
ལེའུ་གསུམ་པ་གསུངས་ཟིན་པ་དེ་ནས་དྲང་སྲོང་རིག་པའི་ཡེ་ཤེས་ཀྱིས་དྲང་་་་་
སྲོང་ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་ནས་དྲང་སྲོང་
ཆེན་པོ་ཉོན་ཅིག ཅེས་ལེའུ་བཞི་པ་ཉན་པར་གདམས་པའོ། །
གཉིས་པ། གཞུང་དོན་དངོས་རྣམ་པ་བཞིས་སྟོན་པ་ལ། མདོར་བསྟན་པ་
དང་རྒྱས་པར་བཤད་པ་གཉིས་ལས། དང་པོ་མདོར་བསྟན་པ་ནི། ལུས་ཀྱི་་་་
གནས་ལུགས་བསྟན་པ་རྣམ་བཞི་སྟེ། །ལྡང་ཚད་ལུས་ཟུངས་གནས་་་
ལུགས་བསྟན་པ་དང་། །འབྲེལ་པ་རྩ་ཡི་གནས་ལུགས་བསྟན་པ་དང་། །
གཉན་པ་གནད་ཀྱི་གནས་ལུགས་བསྟན་པ་དང༌། །རྒྱུ་ལམ་བུ་གའི་་་་
གནས་(ལུགས་）བསྟན་པའོ། །ཞེས་པ་དེ་ཡང་ལུས་ཀྱི་གནས་ལུགས་བསྟན་
པ་ལ་རྣམ་པ་བཞི་སྟེ། ལྡང་ཚད་ལུས་ཟུངས་ཀྱི་གནས་ལུགས་བསྟན་པ་དང་་་་
གཅིག ཕྱི་ནང་དུ་འབྲེལ་པ་རྩའི་གནས་ལུགས་བསྟན་པ་དང་གཉིས། ལུས་ཀྱི་
གཉན་པའི་གནད་ཀྱི་གནས་ལུགས་བསྟན་པ་དང་གསུམ། རྒྱུ་ལམ་བུ་ག་སོ་སོའི་
གནས་ལུགས་བསྟན་པ་དང་བཞིའོ། །
༡. ལྡང་ཚད་ལུས་ཟུངས་ཀྱི་གནས་ལུགས།
དེ་ལ་དང་པོར་ལྡང་ཚད་ལུས་ཟུངས་ཀྱི་གནས་ལུཊ་རྒྱས་པར་བསྟན་པ་་་
ནི། དང་པོ་རླུང་གི་ལྡང་ཚད་ལྒང་ཕུག་གང༌། །ཞེས་པ་ནི་ལྡང་ཚད་་་
རྣམས་ཀྱི་དང་པོར་སྨོས་པ་རླུང་གི་ལྡང་ཚད་ནི་རང་གི་ལྒང་ཕུག་གང་དང་།
• 64 •



མཁྲིས་པ་ལ་སོགས་པའི་ལྡང་ཚད་སྟོན་པ་ནི། མཁྲིས་པའི་་་་
ལྡང་ཚད་རང་གི་གསང་སྒྲོ་གང་། །བད་ཀན་ལྡང་ཚད་རང་གི་སྙིམ་པ་
གསུམ། །ཁྲག་དང་ཕྱི་སའི་ལྡང་ཚད་སྙིམ་པ་བདུན། །གཅིན་དང་ཆུ་་་
སེར་ལྡང་ཚད་སྙིམ་པ་བཞི། །ཞག་དང་ཚིལ་བུའི་ལྡང་ཚད་སྙིམ་པ་དོ། །
མདངས་དང་ཁུ་བའི་ལྡང་ཚད་ཁྱོར་བ་རེ། །ཞེས་པ་སྟེ། མཁྲིས་པའི་ལྡང་་
ཚད་གསང་གནས་ཀྱི་སྒྲོ་བ་གང་དང་། བད་ཀན་གྱི་ལྡང་ཚད་རང་གི་སྙིམ་པ་
གསུམ་དང༌། ཁྲག་དང་ཕྱི་ས་སྟེ་བཤང་བའི་ལྡང་ཚད་རང་གི་སྙིམ་པ་བདུན་་་་
དང་། གཅིན་དང་ཆུ་སེར་གྱི་ལྡང་ཚད་རང་གི་སྙིམ་པ་བཞི་དང་། ཞག་དང་་་་
ཚིལ་བུའི་ལྡང་ཚད་རང་གི་སྙིམ་པ་དོ་དང་། མདངས་དང་ཁུ་བའི་ལྡང་ཚད་་་
རང་གི་ཁྱོར་བ་རེ་སྟེ། ལྡང་ཚད་འདི་རྣམས་ནི་འཕེལ་བ་དང་ཟད་པ་མ་ཡིན་་་་
པའི་སྙོམས་པའི་དབང་དུ་བྱས་པ་ཡིན་ནོ།།
འདིའི་སྐབས་སུ་ལུས་གནས་ལེའུ་(གསུམ་པའི་》འགྲེལ་པ་ཟླ་ཟེར་ལས།
འདིར་སྙམ་པ་དང་ཁྱོར་བ་ཞེས་བྱ་བ་ནི། རང་རང་གི་ལག་པའི་ཚད་ཀྱི་ཆེ་ཆུང་
ལ་བྱའི་སྲང་ཚད་ཀྱི་ཡི་གེ་ལས་སྨོས་པ་ལྟར་སྲུང་བཞི་དང་། (སྲང་)གཉིས་ལ་་
ནི་མི་བྱ་སྟེ། འདིར་རང་གི་ཞེས་པ་སྨོས་པའི་ཕྱིར་རོ། །ཞེས་བཤད།
ཀླད་པ་ལ་སོགས་པའི་ལྡང་ཚད་སྟོན་པ་ནི། ཀླད་པའི་ཚད་ནི་རང་གི་་
སྙིམ་པ་གང་། །ཤ་ཡི་ལྡང་ཚད་སྤར་ཚད་ལྔ་བརྒྱ་སྟེ། །བུད་མེད་བརླ་་་
དང་ནུ་མ་ཉི་ཤུ་ལྷག །ཅེས་པ་སྟེ། ཀླད་པའི་ལྡང་ཚད་ནི་ཕལ་ཆེ་བ་རང་གི་་
སྙིམ་པ་གང་དང་། ཤ་ཡི་ལྡང་ཚད་ནི་ཧ་ཅང་སྐེམ་པ་ཡང་མ་ཡིན། ཧ་ཅང་ཚོ་
བ་ཡང་མ་ཡིན་པའི་རྣམ་པ་སྤར་ཚད་ལྔ་བརྒྱ་ཙམ་སྟེ། བུད་མེད་ནི་བརླ་དང་ནུ་
མའི་ཤ་ཆེ་བས་སྤར་ཚད་ཉི་ཤུ་ཐམ་པ་ལྷག་ཅེས་སོ། །
• 65 •



རུས་པའི་ལྡང་ཚད་སྟོན་པ་ནི། རུས་པའི་ལྡང་ཚད་རུས་རིགས་ཉི་ཤུ་
གསུམ། །དེ་ལས་སྒལ་ཚིགས་འཕང་ལོ་ཉི་ཤུ་བརྒྱད། །རྩིབ་མའི་གྲངས་
ནི་ཉི་ཤུ་རྩ་བཞི་སྟེ། །སོ་ཡི་གྲངས་ནི་སུམ་ཅུ་རྩ་གཉིས་མཆིས། །རུས་་་
པའི་དུམ་བུ་སུམ་བརྒྱ་དྲུག་ཅུ་སྟེ། །ཞེས་པ་སྟེ། དེ་ཡང་རུས་པའི་ལྡང་ཚད་་་
རགས་པར་ནི་རིགས་མི་འདྲ་བ་ཉི་ཤུ་རྩ་གསུམ་ཡོད། དེ་ཡང་མགོ་བོ་ལ་ཐོད་པ་
དང་། ཁྲུང་ཁྲུང་དང་། མ་མགལ་དང་། སོ་དང༌། ལྟག་པ་སྟེ་ལྔའོ། བྱང་ཁོག་ལ་
སྒྲོག་རུས་དང་། སྒལ་ཚིགས་དང་། བྱ་འདབ་དང་། གཞུག་ཏོ་དང་། དཔྱི་དང་།
བྲང་རུས་དང་། སོག་པ་དང༌། རྩིབ་མ་དང་། ལྷ་རུ་རྩེ་སྟེ་དགུ་དང༌། ཡན་ལག་
ལ་དཔུང་རྐང་དང་། ལག་པའི་རྗེ་ངར་དང་། ལག་པའི་སྲན་རྩེ་དང་། བརླ་རྐང་
དང་། རྐང་པའི་རྗེ་ངར་དང་། རྐང་པའི་པུས་མོའི་ལྷ་ང་དང༌། སྲེ་ལོང་དང་།
ལོང་བུ་དང་། རྐང་པའི་པྲན་རྩེ་དང་དགུ་སྟེ་དྲིལ་བས་ཉི་ཤུ་རྩ་གསུམ་མོ། །
སྐབས་འདིར་ཤག་མགོན་སོགས་ཁ་ཅིག ཡན་ལག་ལ་དཔུང་རྐང་དང་།
བརླའི་རྐང་དང་། ལག་པའི་རྗེ་ངར་ལ་ཆེ་ཆུང་གཉིས། རྐང་ངར་ལ་ཆེ་ཆུང་་་་་་
གཉིས། ལྷ་ང་དང་སྲེ་ལོང་དང༌། ལོང་བུ་དང་། སྲན་རྩེའོ། །ཞེས་སྨྲ་བ་ནི་མི་་་་
འཐད་དེ། དེ་ལྟར་ཡིན་ན་རུས་རིགས་ཉི་ཤུ་རྩ་བཞིར་འགྱུར་ཞིང་དེའི་སྟེང་དུ་
རྐང་ལག་གི་སྲན་རྩེ་སོ་སོར་བགྲང་ན་ཉི་ཤུ་རྩ་ལྔ་རུའང་འགྱུར་རོ། །འབུམ་ཆུང་
ལས། དཔུང་རྐང་གཉིས། བརླ་རྐང་དང་། ལག་གི་རྗེ་ངར་དང་། ལྷ་ང་དང་། སེ་
ལོང་པ་དང་ལོང་བུ་དང༌། སྲན་རྩེ་དང་དགུའོ། །ཞེས་བཤད་པའི་སྲན་རྩེ་རྐང་་
ལག་སོ་སོར་བགྲང་རྒྱུར་འདུག་ནའང་། དཔུང་རྐང་གཉིས་སུ་བགྲང་ན་བརླ་་་
དང༌། ལག་པའི་རྗེ་ངར་ཡང་གཉིས་སུ་བགྲང་དགོས་པར་འགྱུར་ཏེ་ཧ་ཅང་་་་་
ཐལ་ལོ། །དེ་ནས་འབུམ་ནག་ལས། དཔུང་རྐང་དང་། བརླའི་རྐང་ལག་པའི་རྗེ་
• 66 •



ངར་དང༌། །རྐང་པའི་རྗེ་ངར་དང་། ལྷ་ང་དང་སྲེ་ལོང་དང་། ལོང་བུ་དང༌།
སྲན་རྩེ་དང་དགུའོ། །ཞེས་པའི་སྲན་རྩེ་རྐང་ལག་སོ་སོར་བགྲངས་པས་དགུ་རུ་
བྱས་པ་འདི་བཞིན་ལེགས་སོ། །རུས་པའི་རིགས་དེ་དག་ལས་གྱེས་པའི་སྒལ་་་་
ཚིགས་འཕང་ལོ་ལྟ་བུ་ཉི་ཤུ་རྩ་བརྒྱད་དང་། རྩིབ་མའི་གྲངས་ནི་ཉི་ཤུ་རྩ་བཞི་སྟེ།
དེ་བཞིན་དུ་སོའི་གྲངས་ནི་སུམ་ཅུ་རྩ་གཉིས་མཆིས་ཞེས་པའོ། །
ཞིབ་པར་ན་རུས་པའི་དུམ་བུ་སུམ་བརྒྱ་དྲུག་ཅུ་འབྱུང་སྟེ། དེ་ཡང་འབུམ་
ནག་ལས། རུས་པའི་དུམ་བུ་སུམ་བརྒྱ་དྲུག་ཅུ་སྟེ། ཡན་ལག་ཚིགས་ཆེན་རྣམ་པ་
བཅུ་གཉིས་ཡོད། ཚིགས་ཕྲན་ཉིས་བརྒྱ་དང་ནི་ལྔ་བཅུ་ཡོད། ཞེས་པ་སྟེ། དེ་་་་
ཡང་རྒྱུད་ནས་གྲངས་མ་བཤད་པའི། དཔྱི་སོག་སྒྲོག་རུས་རྣམ་པ་གཉིས་གཉིས་
ཡོད། ཡན་ལག་གི་པྲན་རྩེ་བཞི་བཞི་ཡོད། དེ་མ་གཏོགས་བརྒྱད་པོ་ལ་གཉིས་་་་
གཉིས་ཡོད་ཟེར་བ་ཙམ་མ་གཏོགས་གྲངས་ཚང་བ་མ་བྱུང་ཞིང་། འབུམ་ཆུང་་
ཡང་འདི་དང་མཐུན་ནོ། །ཤག་མགོན་དང་དཔལ་མགོན་གྱི་འགྲེལ་པར་ཡང་།
རུས་པའི་གྲངས་གསལ་བར་མ་བཤད།
ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། སོ་དང་སེན་མོར་་་་་
བཅས་པ་ཡིས། རུས་པ་སུམ་བརྒྱ་དྲུག་ཅུ་ཡིན། ཅེས་བྱ་བ་ལ། ལུས་འདི་ལ་རུས་
པ་སུམ་བརྒྱ་དྲུག་ཅུ་ཡོད། དེ་ཡང་ཡན་ལག་ལ་རུས་པ་བརྒྱ་བཞི་བཅུ། ཁོག་པ་
ལ་བརྒྱ་ཉི་ཤུ། མགོ་བོ་ལ་རུས་པ་བརྒྱ་སྟེ། དེ་ལྟར་སུམ་བརྒྱ་དྲུག་བཅུ་ཡོད་པ་་་
ཡང་སོ་དང་སེན་མོ་དང་བཅས་པ་བགྲང་པ་ཡིན་གྱིས། ལུས་འབའ་ཞིག་གི་མ་
ཡིན་ནོ། །ཐང་ལ་འབར་ནི་སུམ་བརྒྱར་འདོད་ཅེས་བྱ་བ་ལ། དྲང་སྲོང་ཐང་ལ་
འབར་གྱིས་ནི་ལུས་འདི་ལ་རུས་པ་སུམ་བརྒྱ་ཡོད་པར་བཤད་དོ། །ཞེས་འབྱུང་
བ་ཡང་། མགོ་བོ་ལ་རུས་པའི་དབྱེ་བ་བརྒྱ་བྱེད་པ་ལ་ཤེས་བྱེད་མེད་ལ། ཐང་ལ་
• 67 •



འབར་གྱི་རུས་པའི་དུམ་བུ་སུམ་བརྒྱར་འདོད་པ་ལ་ཡང་ཤེས་བྱེད་མེད་དེ་དྲང་
སྲོང་རྣམས་ཀྱི་འདོད་པ་བསྐྱར་བ་ཙམ་དུ་ཟད་དོ། ། །
རུས་པའི་དུམ་བུ་སུམ་བརྒྱ་དྲུག་ཅུའི་དབྱེ་བ་ནི། དགའ་བོ་མངལ་གནས་
ལས། མགོ་བོའི་ཐོད་རུས་རུས་པ་དགུ་འདུས་ཤིང་། འགྲམ་པའི་རུས་པ་གཉིས་
འབྲེལ་ཏེ། སོ་ནི་སུམ་ཅུ་རྩ་གཉིས་ལྡན། དེའི་རྩ་བའང་དེ་བཞིན་ནོ། །རྣ་རྩ་་་་
གཉའ་བའི་རུས་པ་དང་། རྐན་དང་སྣ་ཡི་རུས་པ་དང༌། བྲང་དང་མིད་པའི་་་
རུས་པ་ནི། བསྡུས་ན་རུས་པ་ཉི་ཤུ་ཡོད། མིག་ལ་རུས་པ་བཞི་ཡོད་དེ། ཕྲག་པ་
བྱིན་པ་ཟུང་གཉིས་ཡོད། ལག་པ་གཉིས་དང་སོར་མོ་རྣམས། བསྡུས་ན་རུས་པ་
ལྔ་བཅུ་ཡོད། ལྟག་རྒྱབ་རུས་པ་བརྒྱད་ཡོད་དེ། སྒལ་ཚིགས་ལ་ནི་སུམ་ཅུ་གཉིས།
འདི་དག་ཀུན་ལ་རྩ་ཡོད་པས། འདི་ཡི་གྲངས་ནི་ཆ་བཞིར་འགྱུར། རྩིབ་ལོགས་
གཡས་པའི་རུས་པ་ནི། ཕན་ཚུན་འབྲེལ་བ་བཅུ་གསུམ་ཡོད། རྩིབ་ལོགས་གཡོན་
འབྲེལ་སྐྱེ་བ་ཡི། རུས་པ་དག་ནི་སུམ་ཅུ་ཡོད། རུས་པའི་ལུ་གུ་རྒྱུད་འདི་དག
གསུམ་གསུམ་དག་ནི་ཕན་ཚུན་འབྲེལ། གཉིས་གཉིས་དག་ནི་ཚིགས་ལྡན་ཏེ།
ལྷག་མ་གཞན་ནི་འབྲེལ་བ་མེད། གཡས་གཡོན་བརླ་ནི་གཉིས་པོ་ལ། བསྡུས་ན་
རུས་པ་ལྔ་བཅུ་ཡོད། ལུས་ནང་འབྲེལ་བའི་རུས་པ་ནི། བསྡོམས་ན་སུམ་བརྒྱ་་་
དྲུག་ཅུ་ཡོད། ཅེས་གསུངས་པའི་མགོ་ཐོད་ལ་རུས་པ་དགུ། འགྲམ་རུས་གཉིས།
སོ་གཉིས་སོའི་རྩ་བ་སོ་གཉིས། རྣ་རྩ་ནས་མིད་པའི་རུས་པའི་བར་རུས་པ་ཉི་ཤུ།
མིག་རུས་བཞི། ཕྲག་པ་དང་བྱིན་པ་ལ་གཉིས་གཉིས། ལག་པ་དང་སོར་མོ་ལ་་
རུས་པ་ལྔ་བཅུ། ལྟག་རྒྱབ་ཀྱི་རུས་པ་བརྒྱད། སྒལ་ཚིགས་སུམ་ཅུ་སོ་གཉིས།
རྩའི་ （ དེའི་དབྱེ་བ་ཆ་བཞིར་བྱས་པས་བྱ་འདབ་མཁར་མཚམས་འཕང་
ལོ་）རུས་པ་བརྒྱ་དང་ཉི་ཤུ་རྩ་བརྒྱད། རྩིབ་ལོགས་གཡས་པ་ལ་བཅུ་གསུམ།
• 68 •



གཡོན་པ་ལ་བཅུ་གསུམ། བརླ་གཡས་གཡོན་རྐང་པའི་སོར་མོ་དང་བཅས་པ་ལ་
ལྔ་བཅུ། དྲིལ་བས་སུམ་བརྒྱ་དྲུག་ཅུ་རྩ་ལྔ་ནི་ཐོད་པ་དུམ་བུ་དགུ་པའི་དབང་དུ་
བྱས་པ་ཡིན་ནོ། །སུམ་བརྒྱ་དྲུག་ཅུར་འཇོག་པ་ནི། ཐོད་པ་དུམ་བུ་བཞི་པའི་་་
དབང་དུ་བྱས་པས་སུམ་བརྒྱ་དྲུག་ཅུར་དགོངས་པ་ཡིན་ནོ། །
དེ་ལ་བྱེ་བྲག་ཏུ་བཤད་པ་ནི། ཡན་ལག་ཚིགས་ཆེན་རྣམ་པ་བཅུ་་་་
གཉིས་ཡོད། །ཚིགས་ཕྲན་ཉིས་བརྒྱ་དང་ནི་ལྔ་བཅུའོ། །ཞེས་པའི་དོན་ནི།
ཡན་ལག་གི་ཚིགས་ཆེན་གྱི་རྣམ་པ་ལག་པ་ལ་དྲུག་དང༌། རྐང་པ་ལ་དྲུག་སྟེ་་་་
བཅུ་གཉིས་ཡོད་ལ་ཚིགས་ཕྲན་ནི་ཉིས་བརྒྱ་དང་ནི་ལྔ་བཅུ་ཐམ་པའོ། །ཞེས་པའོ། །
དེ་ཡང་ཚིགས་ཆེན་གྱི་གནས་ནི་གོ་སླ་ལ། ཚིགས་ཕྲན་གྱི་གྲངས། འབུམ་ནག་་་་
འབུམ་ཆུང་། ཤག་མགོན་དཔལ་མགོན་སོགས་ཀྱི་འགྲེལ་པར་གསལ་བ་མ་བྱུང་
ནའང་། ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། ཚིགས་ནི་ཉིས་་་་
བརྒྱ་རྩ་བཅུར་འདོད། ཞེས་བྱ་བ་ལ་ལུས་འདི་ལ་རུས་པའི་ཚིགས་ཉིས་བརྒྱ་རྩ་
བཅུ་ཡོད་དོ། །དེ་དག་ལས་ཀྱང་ཡན་ལག་ལ་ནི། རུས་པའི་ཚིགས་དྲུག་ཅུ་རྩ་་་
བརྒྱད་ཡོད་པ། ཁོག་པ་ལ་ལྔ་བཅུ་རྩ་དགུ། ནམ་ཚོང་ཡན་ཆད་ལ་བརྒྱད་ཅུ་རྩ་
གསུམ་མོ། །ཞེས་བཤད་པ་རྣམས་བསྡོམས་པས་ཉིས་བརྒྱ་དང་བཅུ་འབྱུང་བས་
བཤད་རྒྱུད་དུ་ཉིས་བརྒྱ་ལྔ་བཅུ་ཞེས་པ་ཉིས་བརྒྱ་རྩ་བཅུ་དང་ཡི་གེ་ནོར་མ་་་་
ནོར་བརྟག་པར་བྱའོ། །ཉིས་བརྒྱ་ལྔ་བཅུ་ལྟར་ན་གཞན་བགྲང་ལུགས་འདི་་་་་
བཞིན་ལ་ཡན་ལག་གི་ཚིགས་གོང་དུ་བཤད་པ་ལྟར་རྐང་ལག་ལ་ལྔ་བཅུ་རེ། །
མིག་རུས་བཞི། ཕྲག་པ་བྱིན་པ་ལ་གཉིས་གཉིས་རྣམས་བསྡོམས་པས་ཉིས་བརྒྱ་
ལྔ་བཅུ་ཡིན་ནམ་སེམས་སོ། །ཡང་ན་ཡན་ལག་ཚིགས་ཕྲན་བགྲང་ལུགས་སོར་
ཚིགས་བཞི། སེན་མོ་དང་བཅས་པའི་ལག་པ་ལ་ལྔ་བཅུ་སྟེ་བརྒྱའོ། །ཚིགས་དེ་
• 69 •



ལས་མང་བར་འདོད་པ་ཡང་ཡོད་དེ། ཟླ་ཟེར་གྱི་གོང་གི་འགྲེལ་ཚིག་དེ་མ་ཐག་
པར། རྒྱུན་ཤེས་བུས་ནི་ཚིགས་ཀྱི་གྲངས། ཉིས་སྟོང་དག་ནི་ཡོད་པར་འདོད།
དྲང་སྲོང་རྒྱུན་ཤེས་ཀྱི་བུས་ནི། རུས་པའི་ཚིགས་ཀྱི་གྲངས་ཉིས་སྟོང་ཡོད་པར་་་
འདོད་ཅིང་། སྟོད་ཀྱི་ཉིས་བརྒྱ་རྩ་བཅུ་ནི་མ་ཡིན་ནོ། །ཞེས་བཤད། དེ་བཞེད་ཀྱི་
རུས་པ་དང་། རྒྱུས་པ་དང་། ཤའི་མཚམས་དང་བཅས་པར་གྲངས་ནི་སྤྱིར་ཉིས་
སྟོང་ཡོད་པར་འདོད་པ་ཡིན་ནོ། །ཞེས་བཤད། །
སྤུ་དང་ཆུ་རྒྱུས་ཀྱི་ལྡང་ཚད་སྟོན་པ་ནི། ཆུ་བ་བཅུ་དྲུག་རྒྱུས་པ་དགུ་་
བརྒྱ་མཆིས། །སྐྲ་ཡི་ཉག་མ་ཉི་ཁྲི་ཆིག་སྟོང་སྟེ། །བ་སྤུའི་བུ་ག་བྱེ་བ་ས་
ཡ་ཡོད། །ཅེས་པ་སྟེ། དེ་ཡང་ཆུ་བ་བཅུ་དྲུག་ནི་རྐང་ལག་ལ་བརྒྱད། རྒྱབ་དང་
མགྲིན་པ་ལ་བརྒྱད་དེ་བཅུ་དྲུག་དང་། རྒྱུས་པ་ནི་དགུ་བརྒྱ་མཆིས་སོ། །ཞེས་པ་
དང་། སྐྲའི་ཉག་མའི་གྲངས་ནི་ཉི་ཁྲི་ཆིག་སྟོང་སྟེ། དེ་བཞིན་དུ། བ་སྤུའི་བུ་་་་
གའི་གྲངས་བྱེ་བ་ས་ཡ་ཡོད་ཅེས་པའོ། །ཆུ་བ་དང་རྒྱུས་པའི་གྲངས་ཀྱི་བགྲང་
ལུགས་དེ་ལྟར་ཡིན་ནོ། །ལུས་གནས་ལེའུ་དང་པོའི་འགྲེལ་པ་ཟླ་ཟེར་ལས། ཆུ་་
བ་ཆེན་པོ་བཅུ་དྲུག་ནི། དེ་ལས་རྐང་པ་དང་། ལག་པ་གཉིས་སུ་གཉིས་གཉིས་་
བརྒྱད། རྒྱབ་དང་མགྲིན་པ་བཞི་བཞི་སྟེ་བརྒྱད་དེ་བཅུ་དྲུག་གོ། །ཞེས་དང་།
རྒྱུས་པ་དགུ་བརྒྱ་ཞེས་བྱ་བ་ལ་ལུས་འདི་ལ་རྒྱུས་པ་དགུ་བརྒྱ་ཡོད་དེ། དེ་ཡང་
ཡན་ལག་རྣམས་ལ་སུམ་བརྒྱ། ཁོག་པ་ལ་སུམ་བརྒྱ། ནམ་ཚོང་ཡན་ལ་སུམ་་་་་
བརྒྱའོ། །ཞེས་བཤད།
དོན་སྣོད་བུ་ཁའི་ལྡང་ཚད་སྟོན་པ་ནི། དོན་ལྔ་སྣོད་དྲུག་བུ་ཁ་སྒོ་དགུ་
ཡོད། ཅེས་པ་སྟེ། དེ་ཡང་། ལུས་ལ་སྙིང་དང་། གློ་བ་དང་། མཆིན་པ་དང་།
མཆེར་པ་དང་། མཁལ་མ་སྟེ། དོན་ལྔ་དང་། ཕོ་བ་དང་། རྒྱུ་མ་དང་། ལོང་དང་།
• 70 •



མཁྲིས་པ་དང་། ལྒང་པ་དང་། བསམ་སེའུ་སྟེ་སྣོད་དྲུག་དང་། རྣ་བ་དང་སྣ་་་་
དང་། མིག་གི་བུ་ག་གཉིས་གཉིས་ཏེ་དྲུག་དང་། ཁ་དང་། བཤང་བ་དང་་་་་་
གཅིན་འབྱུང་བའི་བུ་ཁའི་སྒོ་གསུམ་སྟེ་དགུ་ཡོད་ཅེས་པའོ། འབུམ་ནག་སོགས་
འགྲེལ་པ་གཞན་རྣམས་སུ་མ་བྱུང་ཡང་། བུད་མེད་ལ་འོ་མ་འབྱུང་བའི་ནུ་མ་་་
གཉིས་དང་། ཁྲག་འབྱུང་བའི་བུ་ཁ་ཅིག་ཏེ་བུ་ཁ་བཅུ་གཉིས་ཡོད་པ་ཡིན་ཏེ།
ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། བུ་ཁ་སྣ་དང་རྣ་བ་གཉིས།
མིག་གཉིས་ཁ་རྐུབ་དང་ཕོ་མཚན་ནོ། །ཞེས་བྱ་བ་ལ། སྐྱེས་པ་ལ་ནི་བུ་ཁ་དགུ་་
ཡོད་དེ། སྣའི་བུ་ཁ་གཉིས་དང་། རྣ་བའི་བུ་ཁ་གཉིས་དང་། མིག་གཉིས་ཁ་་་་
དང༌། རྐུབ་དང་། ཕོ་མཚན་གྱི་བུ་གའོ། བུད་མེད་ནུ་མ་གཉིས་ཁྲག་སྒོ། གསུམ་
གྱིས་ལྷག་པར་གྱུར་པ་ཡིན། ཞེས་བྱ་བ་ལ་བུད་མེད་རྣམས་ལ་ནི་སྔ་མ་ལས་ལྷག་
པར་གྱུར་བའི་བུ་ག་གསུམ་ཡོད་དེ། ནུ་མ་གཉིས་ཀྱི་བུ་ག་དང་། ཟླ་མཚན་རྒྱུ་
བའི་བུ་གའོ་ཞེས་བཤད་དོ།།
ལུས་སྤྱིའི་ལྡང་ཚད་སྟོན་ལ་ནི། འཛམ་གླིང་རང་ལུས་འདོམ་གང་གྲུ་
བཞི་སྟེ། །གཟུགས་ངན་རྣམས་ལ་རང་གྲུ་ཕྱེད་དང་བཞི། །ཞེས་པ་སྟེ། དེ་
ཡང་གླིང་སོ་སོའི་མི་རྣམས་ཀྱི་ལུས་ཚད་མི་འདྲ་བ་ཡོད་པ་རྣམས་ཀྱི་ནང་ནས་
འདིར། འཛམ་བུ་གླིང་པའི་མི་རྣམས་ཀྱི་རང་རང་གི་ལུས་ཁྲུ་བཞི་པ་འདོམ་དུ་
བྱས་པའི་འདོམ་གང་གྲུ་བཞི་པ་ཤས་ཆེ་བ་སྟེ། གཟུགས་ངན་པ་རྣམས་ལ་རང་
རང་གི་ཁྲུ་ཕྱེད་དང་བཞི་ལ་སོགས་པའོ། །དེ་ལྟར་ཡིན་ཏེ། ཆོས་མངོན་པ་མཛོད་
ལས་ཀྱང་། འཛམ་བུ་གླིང་པ་རྣམས་ཀྱི་ཚད་ཁྲུ་བཞི་པ་དང་། ཕྱེད་དང་བཞི་་་
ཞེས་གསུང་སོ། །
ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། རང་རང་ཁྲུ་ནི་ཕྱེད་
• 71 •



དང་བཞི། ལུས་ནི་ཚེ་རིང་བདེ་བའི་སྣོད་ཅེས་བྱ་བ་ལ། སྐྱེས་བུ་རང་གི་ཁྲུ་ཚད་
ཕྱེད་དང་བཞི་བཞི་སྐྱེས་བུའི་ཚད་ཡིན་པས། དེ་ལྡན་པའི་ལུས་ནི་ཚེ་རིང་་་་
དང༌། བདེ་བའི་སྣོད་ཡིན་པར་དེར་སྲོག་གི་དབང་པོ་དང་། ནད་མེད་པ་་་་་
ལེགས་པར་གནས་པ་ཡིན་ནོ། །ཞེས་བཤད་ཅིང་། ལུས་ཀྱི་ཆ་ཤས་སྨད་པར་་་་་
འོས་པ་རྣམས་ཀྱི་དབྱེ་བ་སྟོན་པ་ནི། གོང་གི་འགྲེལ་ཚིག་དེ་མ་ཐག་པར། སྤུ་་་
མེད་གནག་དང་ཤིན་ཏུ་སྦོམ། རིང་པོ་ཉིད་ནི་མི་མཐུན་བཅས། སྨད་པ་བརྒྱད་
དང་རང་ཉིད་ལྡན། གང་ཡིན་པ་ནི་སྣོད་མིན་འགྱུར། ཞེས་བྱ་བ་གང་གི་ལུས་ལ་
རང་བཞིན་གྱི་སྤུ་མེད་པ་ལ་སོགས་པ་སྨད་པར་བྱ་བ་བརྒྱད་དང་། རང་ཉིད་་་
ལྡན་པ་དེ་ནི་ཚེ་རིང་བ་དང་བདེ་བའི་སྣོད་དུ་མི་འགྱུར་རོ། །སྨད་པ་བརྒྱད་ནི། །
ཤིན་ཏུ་སྤུ་མེད་པ་དང༌། ཤིན་ཏུ་སྤུ་མང་བ་དང་། གནག་ཆེས་པ་དང་། དཀར་
ཆེས་པ་དང་། ཤིན་ཏུ་སྦོམ་པ་དང་། ཤིན་ཏུ་ཕྲ་བ་དང་། རིང་ཆེས་པ་(ཐུང་་་་
ཆེས་པ་)སྟེ་རྣམ་པ་བརྒྱད་དོ། །
ལུས་ཕུན་སུམ་ཚོགས་པའི་རྣམ་པ་སྟོན་པ་ནི། ཟླ་ཟེར་གྱི་གོང་གི་འགྲེལ་་
ཚིག་དེ་མ་ཐག་པར། སྐྲ་ནི་རབ་སྣུམ་འཇམ་པ་དང༌། ཕྲ་ཞིང་རྩ་བ་མ་འདྲེས་་
བརྟན། ཞེས་བྱ་བ་ལ་སྐྱེས་བུ་སྐྲ་ཁ་དོག་མདངས་སྣུམ་པ་དང་། འཇམ་ཞིང་མི་
བཤོར་བ་དང་། ཕྲ་ཞིང་མི་སྡོམ་པ་དང་། རྩ་བ་མ་འདྲེས་ཤིང་བུ་ག་རེ་རེ་ནས་
སྐྱེས་པ་དང་བརྟན་ཞིང་མི་འབྱི་བ་བསྔགས་པ་ཡིན་ནོ། །དཔྲལ་བ་མཐོ་ཞིང་་་་
མུར་འགྲམ་འབྱར། ཟླ་བ་ཁམ་པ་འདྲ་བ་བཟང༌། ཞེས་བྱ་བ་ལ། དཔྲལ་པ་ནི་་་
དཔངས་མཐོ་ཞིང་དཔྲལ་མཚམས་འབྱེས་པ་དང་། མུར་འགྲམ་འབྱར་ཞིང་་་་
ལེགས་པར་གནས་པ་དང་། །དེ་བཞིན་དུ་ཟླ་བ་ཁམ་པ་སྟེ་ཟླ་བ་ཕྱེད་མའི་་་་་
དབྱིབས་འདྲ་ན་བཟང་ངོ་། །རྣ་བ་རྒྱབ་ཕྱོགས་རྒྱ་ཆེ་མཛེས། རྣ་ཤལ་ཆེ་ཞིང་ཤ་
• 72 •



ཡིས་རྒྱས། ཞེས་བྱ་བ་ལ། རྣ་བ་ནི་རྒྱབ་ཀྱི་ཕྱོགས་རྒྱ་ཆེ་ཞིང་མཛེས་པ་དང་། རྣ་
ཤལ་ཆེ་ཞིང་ཤའི་རྒྱས་པ་བཟང་ངོ༌། །མིག་གི་དཀར་ནག་འབྱེས་པ་དང་། རྫི་མ་
མཐུག་ཅིང་སྙོམས་པ་བཟང་། ཞེས་བྱ་བ་ལ། མིག་གི་མཚན་ཉིད་ནི། མིག་་་་་་
འབྲས་དཀར་ནག་འབྱེས་པ་དང་འདྲ། རྫི་མའི་ཚོགས་འཐུག་ཅིང་སྙོམས་པ་་་
དང་ལྡན་པ་བཟང་ངོ། །སྣ་ཡི་རྩེ་མོ་དབུགས་ཆེར་འབྱུང༌། ཤ་རྒྱས་དྲང་ཞིང་་་
སྙོམས་པ་བཟང་། ཞེས་བྱ་བ་ལ་སྣའི་རྩེ་མོ་མཐོ་ཞིང་ལེགས་པ་དང་། དབུགས་
ཆེན་པོ་འབྱུང་ཞིང་རྒྱུ་བར་རུང་བ་དང་། ཤ་རྒྱས་ཤིང་མ་ཞོམ་པ་དང་། དྲང་་་་
ཞིང་ཡ་ཡོ་མེད་པ་དང་། སྙོམས་ཞིང་མཐོ་དམན་མེད་པ་བཟང་ངོ༌། །མཆུ་ནི་་
དམར་ཞིང་མ་འཕྱང་པ། ཞེས་བྱ་བ་ལ་མཆུ་བིམ་པ་ལྟར་དམར་བ་དང་། མ་་་
འཕྱང་ཞིང་ཕྱི་རོལ་དུ་ཟློག་པ་མེད་པ་བཟང་ངོ༌། །འགྲམ་པ་ཡངས་ཤིང་མི་་་་
འབུར་བཟང་། ཞེས་བྱ་བ་ལ་སྐྱེས་བུའི་འགྲམ་པ་གཉིས་ནི་ཡངས་ཤིང་རྒྱ་ཆེ་བ་
དང༌། འབར་འབུར་མེད་པ་བཟང་ངོ༌། །ཁ་ཆེ་ཞེས་བྱ་བ་ལ་ཁའི་ཞེང་ནི་ཆེ་ན་
བཟང་ངོ༌། །སོའི་ཚགས་དམ་པ་དང༌། སྣུམ་ཞིང་འཇམ་ལ་དཀར་ཞིང་སྙོམས་་
ཞེས་བྱ་བ་ལ་སོ་ནི་ཚགས་དམ་ཞིང་ལེགས་པར་གནས་པ་དང་། མདངས་སྣུམ་
པ་དང་འཇམ་ཞིང་རྩུབ་བག་མེད་པ་དང་། དཀར་ཞིང་རྙོག་པ་མེད་པ་དང་།
སྙོམས་ཤིང་མཐོ་དམན་མེད་པ་བཟང་ངོ། །ལྕེ་ནི་དམར་ཞིང་ཡང་ལ་སྲབ། ཞེས་
བྱ་བ་ལ་ལྕེ་ནི་ཁ་དོག་ཟངས་བཞིན་དམར་བ་དང༌། ཡང་ཞིང་རིང་བ་དང༌། །
སྲབ་ཅིང་མི་སྦོམ་པ་(འཇམ་པ་)བཟང་ངོ། །ཀོས་ཀོ་ཆེ་ཞིང་ཤ་ནི་རྒྱས། ཞེས་བྱ་
བ་ལ་ཀོས་ཀོའི་དབྱིབས་ནི་ཆེ་ཞིང་ཤས་ལེགས་པར་རྒྱས་པ་བཟང་ངོ། །མགྲིན་
པ་ཐུང་ཞིང་ཤ་རྒྱས་ཟླུམ། ཞེས་བྱ་བ་ལ། མགྲིན་པ་ནི་མགོ་བོའི་རྟེན་ནོ། །དེ་ནི་
མཚམས་ཐུང་ཞིང་ཧ་ཅང་ཡང་མི་རིང་བ་དང་། ཤས་ལེགས་པར་རྒྱས་པ་དང་།
• 73 •



ཟླུམ་ཞིང་བུམ་པའི་མགུལ་པ་ལྟར་གནས་པ་བཟང་ངོ༌། །ཕྲག་པ་མཐོ་ཞིང་ཤ་་་
ཡང་རྒྱས། ཞེས་བྱ་བ་ལ་ཕྲག་པའི་དཔངས་མཐོ་བ་དང་། ཤས་ལེགས་པར་རྒྱས་
པ་བཟང་ངོ། །ལྟོ་བ་ཟླུམ་ཞིང་ལྟེ་བ་ནི། ཟབ་ཅིང་མཐོ་ལ་གཡས་སུ་འཁྱིལ།
ཞེས་བྱ་བ་ལ། ལྟོ་བའི་དབྱིབས་ནི་ཅུང་ཟད་ཟླུམ་པ་དང་། ལྟེ་བ་ཟབ་ཅིང་་་་་་
དམའ་བ་དང་ཀུན་ནས་མཛེས་པར་མཐོ་བ་དང་གཡས་སུ་འཁྱིལ་བར་བསྔགས་
སོ། །རྐང་པ་ལག་པ་ལེགས་གནས་ཤིང་། སེན་མོ་འཇམ་ཞིང་མཐོ་ལ་དམར།
སྣུམ་ཞིང་ཀུན་དམར་ཤ་རྒྱས་པ། སོར་མོ་རིང་ཟླུམ་བུ་ག་མེད། ཞེས་བྱ་བ་ལ་་་
རྐང་པ་དང་ལག་པའི་ཕྱོགས་ནི། ས་ལ་ལེགས་པར་གནས་ཤིང་། མཐིལ་མཉམ་
པར་གནས་པ་དང་། སེན་མོ་མཉམ་ཞིང་མཉེན་ལ་ཡང་། ཅུང་ཟད་མཐོ་ལ་་་་
དམར་བ་དང་མདངས་སྣུམ་པ་དང་། ཀུན་ནས་དམར་ལ་ཤ་རྒྱས་པར་གྱུར་པ་
དང་། སེན་མོའི་དབྱིབས་རིང་ཞིང་ཟླུམ་པ་དང་། ཕན་ཚུན་མཛེས་ཤིང་བུ་ག་་
མེད་པ་བསྔགས་སོ། །རྒྱབ་ཞེང་ཆེ་ཞིང་སྒལ་ཚིགས་ནུབ། ཞེས་བྱ་བ་ལ། རྒྱབ་ནི་
ཞེང་ཤིན་ཏུ་ཆེ་ཞིང་སྒལ་ཚིགས་རྣམས་ནང་དུ་ནུབ་པ་ལྟ་བུ་བཟང་། ཚིགས་་་་
མཚམས་མི་མངོན་དམ་པ་དང་། ཞེས་བྱ་བ་ལ་ཚིགས་རྣམས་ཀྱི་མཚམས་ཕྱིར་་
མི་འབུར་ཞིང་ཕྱིར་མི་མངོན་པ་དང་། དམ་ཞིང་བརྟན་པར་རུས་པའི་ཚིགས་་
ཐམས་ཅད་གནས་པ་བཟང་ངོ། །ཚིགས་གསང་མཐོ་ཞིང་བརྟན་པ་དང་། ཞེས་
བྱ་བ་ལ་ཚིགས་ཀྱི་གསང་མཐོ་ཞིང་རིང་དུ་འགྲོ་བ་དང་། བརྟན་ཞིང་ཞུམ་བག་
མེད་པ་བཟང་ངོ། །མདོག་སྣུམ་ཁ་དོག་བརྟན་པར་གནས། ཞེས་བྱ་བ་ལ་ལུས་་
ཀྱི་མདོག་མདངས་སྣུམ་ཞིང་ཁ་དོག་མི་འགྱུར་བར་གནས་པ་བཟང་ངོ། །རང་
བཞིན་གྱིས་འབྱུང་སྙིང་སྟོབས་ཅན། འཕོངས་པའི་ཚེ་ནའང་ཞུམ་པ་མེད། ཅེས་
བྱ་བ་ལ། རང་བཞིན་གྱིས་འབྱུང་ཞིང་རྐྱེན་གྱིས་བསྐྱེད་པ་ཡིན་པས་ན། རང་་་
• 74 •



བཞིན་གྱི་འབྱུང་བ་སྟེ། དེ་ལྟ་བུའི་སྙིང་སྟོབས་དང་། སྤྱོད་པ་བརྟན་ཞིང་མི་་་་
འགྱུར་བ་དང་། དེ་ཉིད་ཀྱིས་ན་འཕོངས་ཤིང་རྒུད་པར་གྱུར་པའི་ཚེ་ན་ཡང་། །
ཞུམ་ཞིང་མི་དགའ་བ་མེད་པ་བཟང་ངོ། །འང་ཞེས་སྨོས་པ་ནི། འཕོངས་པའི་་
ཚེ་ན་ཞུམ་པ་མེད་པ་འབའ་ཞིག་ཏུ་མ་ཟད་ཀྱིས་འབྱོར་པ་དང་ལྡན་པའི་ཚེ་ན་
ཡང་ཁེངས་པ་མེད་པ་བསྔགས་སོ། །ཞེས་པའི་དོན་ཏོ། །ཞེས་བཤད་དོ། །
༢ འབྲེལ་པ་རྩའི་གནས་ལུགས།
གཉིས་པ། འབྲེལ་བ་རྩའི་གནས་ལུགས་བསྟན་པ་ལ། མདོར་བསྟན་པ་་་
དང་། རྒྱས་པར་བཤད་པ་གཉིས་ལས། མདོར་བསྟན་པ་ནི། འབྲེལ་བ་རྩའི་་
གནས་ལུགས་བསྟན་པ་ནི། །ཆགས་སྲིད་འབྲེལ་པ་ཚེའི་རྩ་དང་བཞི། །
ཞེས་པ་སྟེ། དེ་ཡང་ལུས་འདི་ལ་འབྲེལ་པ་རྩའི་གནས་ལུགས་བསྟན་པ་ཡང་རྣམ་
པ་བཞི་སྟེ། དེ་ནི་འདི་ལྟར་ཆགས་པའི་རྩ་དང་། སྲིད་པའི་རྩ་དང་། འབྲེལ་བའི་
རྩ་དང་། ཚེའི་རྩ་དང་རྣམ་པ་བཞི་ཞེས་པའོ། །
༡ ཆགས་པའི་རྩ།
གཉིས་པ། དེ་དག་རྒྱས་པར་བཤད་པ་བཞི་ལས། ཐོག་མར་ཆགས་པ་རྩའི་
གནས་ལུགས་སྟོན་པ་ནི། ཆགས་པའི་རྩ་ནི་ལྟེ་བ་ལས་གསུམ་གྱེས། །རྩ་་་
གཅིག་གྱེན་ལ་སོང་བས་ཀླད་པ་ཆགས། །གཏི་མུག་ཀླད་པར་བརྟེན་་་
ནས་གནས་པ་སྟེ། །དེ་ལས་བད་ཀན་སྐྱེད་པས་སྟོད་ན་གནས། །རྩ་་་་
གཅིག་བར་དུ་ཟུག་པས་སྲོག་རྩ་ཆགས། །ཞེ་སྡང་སྲོག་རྩ་ཁྲག་ལ་་་་་
བརྟེན་ནས་གནས། །དེ་ལས་མཁྲིས་པ་སྐྱེད་པས་བར་ན་གནས། །རྩ་་་
གཅིག་ཐུར་དུ་ཟུག་པས་གསང་བ་ཆགས། །འདོད་ཆགས་ཕོ་མོའི་་་་༌་
གསང་བར་གནས་པ་སྟེ། །དེ་ལས་རླུང་བསྐྱེད་སྨད་ན་གནས་པ་ཡིན། །
• 75 •



ཞེས་པ་སྟེ། དེ་ཡང་ལུས་ཆགས་པའི་དུས་ཀྱི་རྩ་ནི་ལྟེ་བ་ལས་གསུམ་དུ་གྱེས་པ་་་
ལས། རྩ་གཅིག་གྱེན་དུ་སོང་བ་མགོ་བོ་ལ་ཟུག་པ་ལས་ཀླད་པ་ཆགས་ཤིང་།
ཉོངས་མོངས་པ་དུག་གསུམ་གྱི་ནང་ནས་གཙོ་བོར་གཏི་མུག་ཀླད་པར་བརྟེན་་
ནས་གནས་པ་སྟེ། གཏི་མུག་དེ་ལས་བད་ཀན་སྐྱེད་ལ་གནས་ཀྱི་གཙོ་བོའི་སྒོ་་་
ནས་བད་ཀན་སྟོད་ན་གནས་པ་ཡིན་ནོ། །དེ་བཞིན་དུ་རྩ་གཅིག་བར་དུ་ཟུག་པ་
ལས་སྲོག་རྩ་ཆགས་ཤིང་མཆིན་པ་ཁྲག་གི་གཞི་ཆགས་ཏེ། དེ་ལ་གཙོ་བོར་ཞེ་་་
སྡང་སྲོག་རྩའི་ཁྲག་ལ་བརྟེན་ནས་གནས་ཤིང་ཞེ་སྡང་དེ་ལས་མཁྲིས་པ་སྐྱེད་་་་
པར་བྱེད་པ་སྟེ་ལུས་ཀྱི་ནང་ནས་བར་ན་མཁྲིས་པ་གནས་པའོ། །རྩ་གཅིག་ཐུར་
དུ་ཟུག་པ་ལས་གསང་བའི་གནས་ཆགས་ཤིང་ཉོན་མོངས་པ་འདོད་ཆགས་སྐྱེད་
པའི་གནས་ཕ་མའི་གསང་བའི་གནས་སུ་གནས་ཡིན་ཏེ་འདོད་ཆགས་དེ་ལས་་
རླུང་བསྐྱེད་པའི་གནས་གཙོ་བོར་སྨད་ན་གནས་པ་ཡིན་ནོ། །
༢ སྲིད་པའི་རྩ།
གཉིས་པ། སྲིད་པའི་རྩའི་གནས་ལུགས་བསྟན་པ་ནི། སྲིད་པའི་རྩ་བོ་ཆེ་
ནི་རྣམ་བཞི་སྟེ། །དབང་པོ་ཡུལ་ལ་འཆར་བར་བྱེད་པའི་རྩ། །ཀླད་པ་
ལ་སྲིད་རྩ་ཕྲན་ལྔ་བརྒྱས་བསྐོར། །དྲན་པའི་དབང་པོ་གསལ་བར་བྱེད་
པའི་རྩ། །སྙིང་ལ་སྲིད་དེ་རྩ་ཕྲན་ལྔ་བརྒྱས་བསྐོར། །ལུས་ཀྱི་ཕུང་པོ་་་་
ཆགས་པར་བྱེད་པའི་རྩ། །ལྟེ་བ་ལ་སྲིད་རྩ་ཕྲན་ལྔ་བརྒྱས་བསྐོར། །བུ་
ཚ་རིགས་རྒྱུད་སྐྱེ་བར་བྱེད་པའི་རྩ། །མཚན་མ་ལ་སྲིད་རྩ་ཕྲན་ལྔ་་་་་
བརྒྱས་བསྐོར། །སྟེང་འོག་ཐད་ཀར་ལུས་ཀུན་རྗེས་སུ་འཛིན། །ཞེས་་་་་
པའི་དོན་ནི། སྲིད་པའི་རྩ་བོ་ཆེ་ནི་གྲངས་སུ་ཕྱེ་ན་རྣམ་པ་བཞི་སྟེ། དེ་ཡང་་་་་་
དབང་པོ་ཡུལ་ལ་འཆར་བར་བྱེད་པའི་རྩ་དང༌། དྲན་པའི་དབང་པོ་གསལ་་་
་་་
• 76 •



བར་བྱེད་པའི་རྩ་དང་། ལུས་ཀྱི་ཕུང་པོ་ཆགས་པར་བྱེད་པའི་རྩ་དང་། བུ་ཚ་་་
རིགས་རྒྱུད་སྐྱེད་པར་བྱེད་པའི་རྩ་དང་བཞི་ཞེས་པའོ། །ད་ནི་རྩ་དེ་དག་གི་་་་
གནས་ལུགས། འབུམ་ནག་ལ་སོགས་འགྲེལ་པ་རྣམས་དང་མཐུན་པར་གཞུང་་
གི་གོ་རིམས་ཇི་ལྟ་བ་བཞིན་བཤད་པར་བྱ་སྟེ། སྲོག་རྩ་མགོ་བོ་ལ་སོང་པ་ལས་་
མིག་གི་རྩ་ཆགས། དེ་ལ་བརྟེན་ནས་ཀླད་པ་ཆགས། དེ་ལ་བརྟེན་ནས་དབང་པོ་
ཡུལ་ལ་འཆར་བར་བྱེད་པའི་རྩ་སུམ་མདོ་རིས་ཞེས་བྱ་བ་ཀླད་པ་ལ་སྲིད་དེ།
རྐན་གྱི་སྒོ་ན་གནས་པ་སྟེ་རྩ་ཕྲན་ལྔ་བརྒྱས་བསྐོར་ནས་ཡུལ་གཟུགས་སྒྲ་དྲི་རོ་
རེག་བྱ་རྗེས་སུ་འཛིན་པར་བྱེད་དོ། །སྲོག་རྩའི་སྟོད་དུ་འབྲས་བུ་ལྟར་སྙིང་་་་་་
ཆགས། སྙིང་ལ་དྲན་པའི་དབང་པོ་གསལ་བར་བྱེད་པའི་རྩ་སྲིད་དེ་དྭངས་མ་ལྔ་
འདུས་ཐིག་ལེའི་དབུས་ན་རྩའི་དྭངས་མ་ཤེལ་གྱི་སྙུག་མ་ཞེས་བྱ་བ་ཁ་དོག་་་་
དཀར་པོ་སྦོམ་ཕྲ་རྟ་རྔ་བཅུ་ཚལ་དུ་གཤག་པ་ཙམ་ཞིག་ཀུན་གཞིའི་རྟེན་དུ་་་་་
གནས། དེའི་ཕྱོགས་གསུམ་ན་སྒོ་ལྔའི་རྣམ་ཤེས་རྒྱུ་བའི་རྩ་དང་ཉོན་མོངས་པའི་
རྣམ་ཤེས་རྒྱུ་བའི་རྩ་དང༌། ཡིད་ཀྱི་རྣམ་ཤེས་རྒྱུ་བའི་རྩ་གསུམ་གནས་ཏེ་སྙིང་ལ་
སྲིད་དེ། འཁོར་རྩ་ཕྲན་ལྔ་བརྒྱས་བསྐོར་ཏེ། རྣམ་པར་ཤེས་པའི་ཚོགས་བརྒྱད་
ཀྱི་དྲན་པ་གསལ་བར་བྱེད་པའི་རྗེས་སུ་འཛིན་ཞེས་བྱ་བར་བཤད་དོ། །དེ་ཡང་
ལུས་ཀྱི་ཕུང་པོ་གསལ་བར་བྱེད་པའི་རྩ་ནི་བུ་སྣོད་ཀྱི་རྩ་གཉིས་ལྟེ་བ་ལ་ཟུག་་་
ནས་ལྟེ་བར་སྲིད་དེ། དེ་ལས་འཁོར་རྩ་ཕྲན་ལྔ་བརྒྱ་དང་བཅས་ནས་བསྐོར་ཏེ་
ལུས་ཆགས་ཤིང་འཕེལ་བར་བྱེད་པ་ནི་རྗེས་སུ་འཛིན་པའོ། །སྲོག་རྩའི་སྨད་ན་
བུ་ཚ་རིགས་རྒྱུད་སྐྱེད་པར་བྱེད་པའི་རྩ་ནི་བསམ་སེའུ་དང་། མཚན་མ་ལ་་་་་
འབྲེལ་བ་སྲིད་རྩ་ཞེས་བྱ་བ་གནས་ཏེ། དེ་ལས་འཁོར་རྩ་ཕྲན་ལྔ་བརྒྱ་དང་་་་་་
བཅས་ནས་བསྐོར་ཏེ་བུ་ཚ་རིགས་རྒྱུད་སྐྱེད་པར་བྱེད་པས་རྗེས་སུ་འཛིན་པར་
• 77 •



བྱེད་ཞེས་པའོ། །རྩ་དེ་རྣམས་སྟེང་འོག་དང་ཐད་ཀར། ཀུན་ཏུ་གནས་པའི་དེ་་
དང་དེའི་བྱ་བ་རྗེས་སུ་འཛིན་ཞེས་པའོ། །
རྩ་བོ་ཆེའི་བཤད་པ་ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས།
རྩ་བོ་ཆེ་ནི་ཉི་ཤུ་བཞི། ལྟེ་བ་ལ་ནི་བརྟེན་པ་ཡིན། དེ་རྣམས་བསྐོར་ཏེ་ལྟེ་བ་ནི།
འཁོར་ལོའི་ལྟེ་བའི་རྩིབས་བསྐོར་མཚུངས། དེས་ནི་སྟེང་འོག་ཐད་ཀ་རུ། ལུས་་་
འདི་རྗེས་སུ་འཛིན་པ་ཡིན། ཞེས་བྱ་བ་ལ་ལུས་ལ་རྩ་བོ་ཆེ་ཉི་ཤུ་རྩ་བཞི་ཡོད་པ་
གང་ཡིན་པ་དེ་ནི་ལྟེ་བ་ལ་བརྟེན་ཅིང་གནས་པ་ཡིན་ལ། དེ་ཡང་དེ་རྣམས་ཀྱི་་
ལྟེ་བ་ཡོངས་སུ་བསྐོར་བར་གནས་ཏེ་ཇི་ལྟར་ཤིང་རྟའི་ལྟེ་བ་གང་ཡིན་པ་དེ་་་་
རྩིབས་ཀྱིས་ཀུན་ནས་བསྐོར་ཞིང་གནས་པ་དང་མཚུངས་པ་ཡིན་ནོ། །དེ་ལྟ་བུའི་
རྩ་བོ་ཆེ་དེ་ནི་ལུས་ཀྱི་སྟེང་དང་། འོག་དང་ཐད་ཀ་དག་ཏུ་གྱེས་པས་ཕུང་པོ་་་
འདི་རྗེས་སུ་འཛིན་ཅིང་འཚོ་བར་བྱེད་པ་ཡིན་ཏེ་རྩ་བོ་ཆེ་དེ་དག་ཀུན་དགའ་་་
ར་བའི་ཆུ་འདྲེན་པའི་ཝ་ལྟ་བུའམ་ཞིང་གི་ཡུར་བ་ལྟ་བུ་ཡིན་ནོ། །རྩ་བོ་ཆེ་དེ་་་
དག་ལས་བཅུ་ནི་སྟེང་དུ་འགྲོ་བ་ཡིན་ལ། བཅུ་ནི་འོག་ཏུ་འགྲོ་བ་ཡིན། བཞི་ནི་
ཐད་ཀར་འགྲོ་བ་ཡོད་དོ་ཞེས་བཤད་དོ།།
༣ འབྲེལ་བའི་རྩ།
གསུམ་པ། དེ་ནས་འབྲེལ་པའི་རྩ་རྣམས་ཀྱི་གནས་ལུགས་སྟོན་པ་ནི།
འབྲེལ་བའི་རྩ་ལ་དཀར་ནག་གཉིས་ཡིན་ཏེ། ཞེས་པ་སྟེ། དེ་ཡང་འབྲེལ་་
པའི་རྩ་ལ་སྲོག་རྩ་དཀར་ནག་གཉིས་ཡོད་པ་སྟེ། སྲོག་རྩ་དཀར་པོ་ནི་སྒལ་པའི་
དཀྱིལ་ན་འབྱར་ནས་རྒྱུད་དེ་རྩ་སྟོད་སྙིང་གི་འབྲས་བུ་སྨིན། རྩ་སྨད་ཕྲ་མོར་་་་
སོང་ནས་རུས་པ་ལྟར་སོང་བས་གཞུག་གུ་ཐུང་（ ཆུང་ ） གི་རྩ་མིག་ཏུ་ཐིམ་མོ། །
ཞེས་འབུམ་ནག་སོགས་ནས་བཤད་ཅིང་། སྲོག་རྩ་དཀར་པོའི་ངོ་བོ་ནི་རྒྱུངས་་
• 78 •



པ་ལ་ཁ་ཅིག་འདོད་པ་ལེགས་པར་བསམ་མོ། །
（༡）དེ་ཡང་ཐོག་མར་སྲོག་རྩ་ནག་པོ་བཤད་པར་བྱ་སྟེ། སྲོག་པ་རྩ་ནི་
རྩ་ཡི་སྡོང་པོ་ལ། །ཡལ་གའི་ཚུལ་དུ་གྱེན་ལ་གྱེས་པའི་རྩ། །ཤ་ཁྲག་་་་་
འཕེལ་བྱེད་རྩ་ཆེན་ཉི་ཤུ་བཞི། །དོན་སྣོད་ནང་འབྲེལ་སྦས་པའི་རྩ་་་་
ཆེན་བརྒྱད། །ཡན་ལག་ཕྱིར་འབྲེལ་མངོན་པའི་རྩ་བཅུ་དྲུག། །ཅེས་པ་སྟེ།
དེ་ཡང་སྲོག་པ་རྩ་ནག་པོ་ནི། ཁོག་པའི་དཀྱིལ་ན་ཡར་གང་ལ་ཡང་མ་འབྱར་་་
བར་མཆིན་དྲི་ཕུག་ནས་དྲང་པོ་རྒྱུ་སྟེ། རྩ་ཡི་སྡོང་པོ་ལྟ་བུ་ཡིན་ལ། དེ་ལས་་་་་
ཡལ་གའི་ཚུལ་དུ་གྱེན་ལ་གྱེས་པའི་རྩ་ནི་ཤ་ཁྲག་འཕེལ་བར་བྱེད་པའི་རྩ་ཆེན་་
ཉི་ཤུ་རྩ་བཞི་ཡོད་དེ། དེ་གང་ཞེ་ན། ཚིགས་པ་གསུམ་པའི་ཐད་ཀ་ནས་རྩ་་་་
གསུམ་བྱུང་པའི་དབུས་མ་སྦོམ་ཤོས་སྙིང་ལ་ཟུག་ཅིང་གཡས་གཡོན་གཉིས་གློ་་
བའི་བུ་ལ་ཟུག་པ་དང་། ཚིགས་པ་བརྒྱད་པའི་ཐད་ཀ་ནས་རྩ་གཉིས་མཆིན་དྲི་
དང་མཆིན་པར་འབྲེལ་ལ། བཅུ་གཅིག་པ་ནས་རྩ་གཅིག་མཆེར་པར་འབྲེལ་་་་
ཞིང་བཅུ་གསུམ་པ་ནས་བསམ་སེའུར་འབྲེལ་བ། བཅུ་བཞི་པ་ནས་རྩ་ཕྲ་མོ་་་་
གཉིས་མཁལ་མ་གཡས་གཡོན་དུ་འབྲེལ་ཏེ། དེ་ཡང་དོན་སྣོད་ཀྱི་རྩ་ནང་དུ་སྲོག་
རྩ་དང་འབྲེལ་བ་ལུས་ཀྱི་ནང་ན་ཡོད་པས་སྦས་པ་ལྟ་བུའི་རྩ་ཆེན་བརྒྱད་དོ། །
འབུམ་ནག་འབུམ་ཆུང་ཤག་མགོན་དཔལ་མགོན་སོགས་ཀྱི་འགྲེལ་པ་ནང་སྙིང་
དང༌། གློ་བུ་དང་། འབྲེལ་བའི་རྩ་གསུམ་ནི་ཚིགས་པ་བཞི་པའི་ཐད་ཀ་ནས་་་་
གྱེས་ཞེས་བཤད་པ་བཞི་པ་གློ་བའི་གསང་ཡིན་པ་ལ་བསམ་པ་འདྲ་ན་ཡང་མི་
འཐད་དེ། མན་ངག་རྒྱུད་ཀྱི་བྱང་ཁོག་གི་རྨ་གསོ་བའི་ལེའུའི་སྦས་པའི་རྩ་་་་་
བརྒྱད་འཆད་པའི་སྐབས་སུ། ཚིགས་པ་གསུམ་ནས་རྩ་གསུམ་མདུན་དུ་བྱུང་།
དབུས་ཀྱི་རྩ་ལས་སྙིང་ནི་འབྲས་བུའི་ཚུལ། གསུམ་གསུམ་ནང་ནས་རྩ་ལྔ་རླུང་རྩ་
• 79 •



དབུས། རླུང་ཁྲག་འདྲེས་པའི་རྩ་བཞི་ཕྱོགས་བཞིར་གནས། གཡས་གཡོན་རྩ་ནི་
གློ་བུ་གཉིས་ལ་ཟུག ཅེས་གསུངས་སོ། །རྩའི་ཡན་ལག་ཕྱིར་འབྲེལ་བ་མངོན་་་་
པའི་རྩ་བཅུ་དྲུག་ནི་སྲོག་རྩའི་རྩེ་མོ་ལ་འཕར་རྩ་བཞི་དང་། ཁྲག་རྩ་གཉིས་དྲུག་
ཏུ་གྱེས་ཏེ་སྐེ་ལ་སོང་ནས་མགོ་ལ་གནས་པའོ། །དེའི་འོག་ནས་འཕར་རྩ་གཉིས་
དང་། ཁྲག་རྩ་གཉིས་ཏེ་བཞིར་གྱེས་ནས་ལག་པ་གཡས་གཡོན་ལ་རྒྱུ་ཞིང་། རྩ་
སྨད་རྩ་བ་ལྟ་བུ་དྲུག་དུ་གྱེས་ནས་འཕར་རྩ་གཉིས་དང་ཁྲག་རྩ་གཉིས་ཏེ་བཞིར་
གྱེས་ནས་རྐང་པ་གཉིས་ལ་འབྲེལ་ལ་འཕར་རྩ་གཉིས་ཕོ་མོའི་མཚན་མ་ལ་་་་་་
འབྲེལ་བ་སྟེ། དེ་རྣམས་བསྡོམས་པས་ཡན་ལག་ཕྱིར་འབྲེལ་བ་མངོན་པའི་རྩ་་་
བཅུ་དྲུག་ཅེས་པའོ། །དེ་ལྟར་ན་སྦས་པའི་རྩ་བརྒྱད་མངོན་པའི་རྩ་བཅུ་དྲུག་་་་
དྲིལ་བས་རྩ་ཆེན་ཉི་ཤུ་རྩ་བཞིའོ། །
(༢） གཏར་རུང་བའི་རྩའི་གྲངས་སྟོན་པ་ནི། དེ་ལས་གྱེས་པའི་་་་
གཏར་རྩ་བདུན་ཅུ་བདུན། ཞེས་པ་ནི། རྩ་ཆེན་ཉི་ཤུ་རྩ་བཞི་པོ་དེ་ལས་གྱེས་
པའི་གཏར་ག་བྱེད་པར་རུང་པའི་རྩ་བདུན་ཅུ་རྩ་བདུན་ནི། མགོ་བོ་ལ་ལྟག་རྩ་
གཉིས་དང་། མཚོགས་མའི་གསང་དང་། གསེར་མདུང་གཉིས་དང་། མིག་རྩ་་
གཉིས་དང་། སྣ་རྩེ་དང༌། ལྟག་རལ་གཉིས་དང་། ལྗོན་ཤིང་གཉིས་དང་། ལྕེ་རྩ་
གཉིས་དང་། སོ་རྩ་གཉིས་དང་། རྩེ་ཆུང་གཉིས་དང་། ཐོང་རྩ་གཉིས་ཏེ་གཏར་
རྩ་ཉི་ཤུའོ། །ལག་པ་ལ་དཔུང་རྩ་གཉིས་དང་། དྲུག་མགོ་གཉིས་དང་། སྒང་རྩ་
གཉིས་དང་། སྣོད་ཀ་གཉིས། རུ་ཐུང་གཉིས། ཁྱོར་གོང་གཉིས་དང་། གློ་སྙིང་་་་
འདོམ་རྩ་གཉིས་དང༌། བད་ཀན་གཤའ་རིངས་གཉིས་དང་། མཁྲིས་རྩ་ཕྲན་བུ་
གཉིས་དང་། གློ་མཆིན་འདོམ་རྩ་གཉིས་དང་། མཆིན་དྲི་འདོམ་རྩ་གཉིས་དང་།
རྒྱབ་རྩ་དྲུག་འདུས་གཉིས་དང་། སོར་མོའི་བར་རྩ་བཅུ་སྟེ་གཏར་རྩ་སོ་བཞིའོ། །
• 80 •



རྐང་པ་ལ་རྩ་བོ་ཆེ་གཉིས་དང་། སྒབ་རྩ་གཉིས་དང་། རྟ་མཐུར་གཉིས་དང་།
བྱིན་གཞུག་གཉིས་དང་། གདོང་རྩ་གཉིས་དང་། ལོང་རྩ་གཉིས་དང༌། བྱིན་་་་་
ཀྱོག་གཉིས་དང་། ཡོབ་གོང་གཉིས་དང་། རྒྱུ་རྩ་གཉིས་ཏེ་གཏར་རྩ་བཅོ་བརྒྱད་
དོ། །སྦུབས་ལ་ཕོ་བའི་བར་རྩ་གཉིས་དང་། ཕོ་མཚན་གྱི་འགྲམ་རྩ་གཉིས་དང་།
གཞུག་ཐུང་རྩེ་མོ་དང་། གཏར་རྩ་ལྔ་སྟེ། དེ་ལྟར་གཏར་རྩ་བདུན་ཅུ་རྩ་
བདུན་ནོ། ། །
གཏར་བར་བྱ་བ་མ་ཡིན་པའི་རྩ་གནད་སྟོན་པ་ནི། གཉན་པའི་རྩ་་་་་
གནད་བརྒྱ་དང་བཅུ་གཉིས་ཏེ། །ཞེས་གསུངས་པས་གཏར་བར་བྱ་བ་མ་་་
ཡིན་པའི་གཉན་པའི་རྩ་གནད་མགོ་དང་སྐེ་ལ་ཉི་ཤུ་རྩ་བརྒྱད། བྱང་ཁོག་སྟོད་
སྨད་ལ་བཞི་བཅུ་ཞེ་བརྒྱད། ཡན་ལག་བཞི་ལ་སུམ་ཅུ་སོ་དྲུག་དང་བཅས་པའི་
བརྒྱ་དང་བཅུ་གཉིས་སོ་ཞེས་པའོ། །ཏེ་ཞེས་པ་འོག་མ་འདྲེན་པའི་ཚིག་གོ། །ད་
ནི་འདི་དག་རྒྱས་པར་བཤད་པར་བྱ་སྟེ། མགོ་དང་སྐེ་ལ་གཉན་པའི་རྩ་གནད་
ཉེར་བརྒྱད་གང་ཞེ་ན། རེ་ཐག་རྣམ་པ་བཞི་ནི་ཀླད་པའི་དར་དང་འབྲེལ་བ་་་
ཡིན་ལ། ལྟག་ཟུར་འབུར་པོར་གནས་པའི་རྩ་ནི་ཕྱི་ནང་དུ་རྒྱུག་པ་དང་། ཤ་་་་
རུས་ཀླད་པའི་རྩ་གསུམ་དུ་འདུས་ཏེ། སྤྱི་བོའི་གཙུག་ན་གནས་པ་ཚངས་པའི་་
སྐུད་པ་དང་། རྣ་བའི་སྟེང་སོར་བཞི་ན་འཕྲེད་ཉལ་གཉིས་དང་། གཟེར་རྩ་དགུ་
ནི་གཙུག་དང༌། མཚོག་མའི་སྒོ་དང་། ལྟག་པའི་སྡུད་སྒོ་དང་། དེའི་གཡས་་་་་
གཡོན་ཚོན་རེར་བཅལ་བ་གཉིས་དང་། སྨིན་དཀྱིལ་གཉིས་དང༌། མཁུར་ཚོས་
གཉིས་སུ་གནས་པ་སྟེ་དགུའོ། །མཚུལ་པའི་འགྲམ་ན་མཚུལ་རྩ་ནག་པོ་གཉིས་་
དང་། མུར་གོང་གི་སྟེང་ན་མཐོང་བྱེད་ཀྱི་མིག་རྩ་གཉིས་དང་། མུར་འགྲམ་གྱི་
སྟེང་ནས་སོ་རྩ་འཕར་བ་གཉིས་དང༌། ཨོལ་གོང་མིད་པའི་བར་ན་གློ་བུ་སྙིང་རྩ་
• 81 •



གསེར་གྱི་སྐུད་པ་གཅིག་དང༌། སྙིང་རྩ་གཉིད་ལོག་གཉིས་དང་། དེ་ནས་ཕྱིར་་་
ལ་ཕུན་རེ་བཅལ་བ་ན། རྩེ་ནག་གཉིས་ཏེ་ཉི་ཤུ་རྩ་བརྒྱད་དོ། །བྱང་ཁོག་སྟོད་་་་
སྨད་ལ་གཉན་པའི་རྩ་གནད་བཞི་བཅུ་ཞེ་བརྒྱད་གང་ཞེ་ན། བྲང་རུས་གཡས་་
གཡོན་གྱི་ནུ་མའི་མདུན་ཚོན་དོ་རེའི་ས་ན་སྙིང་རྩ་ཕྲ་ཁབ་གཉིས་དང་། སྒྲོག་་་་
རུས་ནས་ཐུར་དུ་ཚོན་གང་བཅལ་བ་ན་སྙིང་རྩ་དངུལ་གྱི་འབུར་རུ་གཉིས་དང་།
ནུ་མའི་སྟེང་འོག་ཏུ་ཚོན་རེར་ནུ་རྩ་གཉིས་ཏེ། དེ་ལྟར་སྙིང་རྩ་དྲུག་དང་། གློ་བ་
མའི་རྩིབས་ལས་བྱུང་བའི་རྩ་ཚིག་འགྲམ་གཉིས། ཚིགས་པ་བཞི་པའི་གཡས་་་
གཡོན་གྱི་ཕུན་རེའི་ས་ན་ཡོད་ཅིང་། དེ་བཞིན་དུ་གློ་བ་མ་སྒང་ལས་བྱུང་བའི་་
རྩ་ནང་རྒྱུག་གཉིས་ནི། ཚིགས་པ་དྲུག་པའི་སོར་ལྔའི་ས་དང་། གློ་བ་མ་སྟག་་་་
མགོ་ལས་བྱུང་པའི་གྲོག་སྐེད་གཉིས་ནི། ཚིགས་པ་བརྒྱད་པའི་སོར་བདུན་གྱི་ས་
དང་། གློ་མ་ཟགས་སྣ་ལས་བྱུང་པའི་སྒེ་དོར་གཉིས་ནི། ཚིགས་པ་བཅུ་པའི་་་་
ཕྱག་གང་གི་ས་དང་། གློ་མ་གཤམ་ལས་བྱུང་པའི་འགྲེང་བུ་གཉིས་ཏེ་ནུ་མའི་་་
ཐད་དྲང་སྒྲོག་རུས་ཀྱི་འོག་ཏུ་འགྲོ་བ་དང་། གློ་བ་བུའི་ནང་ནས་ཐུག་ཁབ་ལས་
བྱུང་པའི་ཕྱི་རྒྱུག་གཉིས་ནི། ནུ་མའི་མདུན་ཚོན་རེའི་ས་ནས་སྒྲོག་རུས་པའི་ཆ་
དང་ཉེ་བར་འགྲོ་ཞིང་གློ་བུ་མཛོ་སྣ་ལས་བྱུང་བའི་སྣོལ་མ་གཉིས་ནི་ཕྱི་རྒྱུག་གི་
རྩ་ནས་སྒྲོག་རུས་པའི་ཆར་གཡས་གཡོན་དུ་སྣོལ་མ་དང་། གློ་བུ་བྱ་སྒབ་ལས་་་
བྱུང་བའི་གཟེར་མགོ་གཉིས་ནི་མཆན་འོག་གི་ཕྱི་ནས་གྱེན་ཐུར་དུ་ཕྱག་གང་གི་
ས་དང་། གློ་བུ་དགྲ་ལྕེ་ལས་བྱུང་བའི་ཟང་མ་གཉིས་ནི་མཆན་ཁུང་གི་འོག་ནས་
རྩིབ་རིང་གི་སྟེང་དུ་འགྲོ་བ་དང་། གློ་བུ་ལྡེ་མིག་ལས་བྱུང་བའི་སྔོན་བུ་གཉིས་་
ནི་སོག་པའི་མེ་ལོང་དཀྱིལ་གྱི་འོག་ན་གནས་པ་དང་། མ་བུ་སྒྲོག་པ་ལུང་འཛིན་
ཁུག་པ་གཉིས་ནི་དཔུང་པའི་ཚིགས་ནས་གྱེན་དུ་ཕྱག་གང་བཅལ་བ་ཀོས་ཀོའི་
• 82 •



ཟུར་ན་གནས་པ་དང་། གློ་བའི་ཚང་ཚིང་ལས་བྱུང་བའི་དུང་འབུད་གཉིས་ནི་
དཔུང་པའི་ནང་ངོས་ཀྱི་ཕྱག་གང་ས་ན་གནས་ཏེ་དེ་ལྟར་དུ་གློ་བ་ལ་ཉི་ཤུ་་་་་
བཞིའོ། །
མཆིན་པའི་རྩ་ཤ་རུ་དང་མོན་རུ་གཉིས་ནི་ལྷེན་སྣ་ལས་བྱུང་ཞིང་ནུ་མའི་
མདུན་གྱི་ཚོན་དོའི་བར་ན་གནས་པ་དང་། མཆེར་རྩ་བྱ་རྐང་གཉིས་སོག་པའི་
མེ་ལོང་གི་དཀྱིལ་ནས་མཛུབ་གང་བཅལ་བའི་ས་སྟ་ཤའི་གསེབ་ན་གནས་པ་་་་
མཁྲིས་རྩ་ཆུ་མིག་གཉིས་ནི། གློ་བའི་ཚང་ཚིང་གི་གསེབ་ན་གནས་པ་དང་། ཕོ་
བའི་རྩ་སྦྲུལ་མིག་གཉིས་ནི་ལྷེན་སྣའི་གཡས་གཡོན་ཚོན་རེའི་ས་དང་། ཀ་མ་་་་
གཉིས་ཕོ་བའི་གཡས་གཡོན་དུ་སོར་གསུམ་རེ་བཅལ་བ་ན་གནས་པ་དང་། ཕོ་
རྩ་བོང་རྨེད་ནི་ལྟེ་བའི་གྱེན་དུ་ཚོན་གང་བཅལ་བ་ན་གནས་པ་དང་། ལོང་གི་་
རྩ་གཉིས་ནི་ལྟེ་བའི་ཟུར་གཡས་གཡོན་ན་ཚོན་རེ་བཅལ་བའི་ས་དང་། རྒྱུ་མའི་
རྩ་གཉིས་ནི་ལོང་རྩ་རེ་ཁའི་གཞུག་ནས་སྣེ་རྩའི་ཁུད་གཉིས་སུ་འགྲིམས་ནས་རྒྱུ་
ལོང་གི་ནང་རྩ་དང་འཁྱོག་གི་མཚམས་དང་། རྒྱུ་ཚིལ་རྣམས་འབྲེལ་བར་གནས་
པ་དང༌། བསམ་སེའུའི་རྩ་གཉིས་ནི་དཔྱི་ནས་སྣེ་རྩར་རྒྱུག་པ་དང་། སྣང་པའི་
ཆུ་རྩ་དང་སྲོག་རྩ་དང་སྲིད་རྩ་དང་གསུམ་ནི་མཚན་མའི་དབྲག་གི་བར་དབུས་
དང་གཡས་གཡོན་དུ་གནས་ཏེ། དེ་ལྟར་བཞི་བཅུ་ཞེ་བརྒྱད་དོ། ། །
ཡན་ལག་བཞི་ལ་གཉན་པའི་རྩ་གནད་སུམ་ཅུ་སོ་དྲུག་གང་ཞེ་ན། རྐང་་་
མཐིལ་གཉིས་ན་བཞག་འདྲ་ཟེར་བའི་མཐིལ་འཕྲོག་གི་གནད་དང་། དེ་བཞིན་
དུ་བོལ་གོང་གི་སྟེང་ནས་འགུལ་རྩ་ནག་པོ་གཉིས་དང་། གློ་མོར་ （ནང་ལོང་)
གྱི་ནང་ཁུག་ན་ལྕགས་ཀྱི་སྲན་མ་དང་། ངར་གདོང་གི་ཐུར་མའི་གསེབ་ན་་་་་
གསེར་རྩ་ཀ་གདུང་གཉིས་དང་། སྐྱིད་པའི་སྒབ་ཁུང་ནང་ན་སྒབ་རྩ་ནག་པོ་་་་
• 83 •



གཉིས་དང་། སྣེ་ས་ཁུད་ཀྱི་ནང་ན་སྙིང་རྩ་མིག་དམར་གཉིས་དང་། ལག་་་་་་
མཐིལ་ནས་རྒྱུད་པའི་སྲིན་ལག་འོག་ན་མྱུར་བ་གཉིས་དང་། མཛོད་བུ་ཆུང་གི་
སྟེང་ན་འགུལ་རྩ་གཉིས་དང་། རུས་པ་འབུར་པོའི་སྡེབས་ན་བལྟ་རྩ་གཉིས་་་་་
དང་། མས་ཟུར་ཆུ་བའི་གསེབ་ན་བརླ་ ( བླ་ ）རྩ་གཉིས་དང་། གྲུ་མོའི་ནང་་་་
ཁུག་ཨ་སོ་ལི་ཀ་གཉིས་དང་། མཆན་ཁུང་ནང་ན་སྙིང་རྩ་དངུལ་མདུང་གཉིས་
དང་། དཔྱིའི་ཁ་གཟར་ན་མཁལ་རྩ་ནག་པོ་གཉིས་དང༌། བརླ་སྒང་གི་སྟེང་ན་
མཁལ་རྩ་རུས་རྩ་རུས་ཞེན་གཉིས་དང༌། བརླའི་ཕྱི་ཟུར་ན་མཁལ་རྩ་རྐང་་་་་
འདེགས་གཉིས་དང་། བརླའི་ཕྱི་སུལ་ན་མཆེར་པའི་རྩ་གཉིས་དང་། སྐྱོགས་་་་་
རའི་ཚིགས་མཚམས་ན་མཁྲིས་རྩ་གསེར་གྱི་ཀ་བ་གཉིས་དང༌། གསེར་ཁུག་ཁ་ན་
མཁྲིས་རྩ་གཤའ་རིང་གཉིས་ཏེ་སོ་དྲུག་གོ། །
གཏར་རྩ་མ་ཡིན་པའི་རྩ་གནད་བརྒྱ་དང་བཅུ་གཉིས་ཀྱི་གྲངས། འབུམ་
ནག་དང་འབུམ་ཆུང་དུའང་མི་གསལ་ཞིང་། ཤག་མགོན་དཔལ་མགོན་གྱི་་་་་
འགྲེལ་པར་ཡང་གྲངས་མ་ཚང་ལ། རྩོམ་གཞི་ཊཱི་ཀ་མུན་སེལ་སྒྲོན་མེ་ལ་བྱས་པ་
འདྲ་ཡང་ཊཱི་ཀའི་དཔེ་རྙིང་མང་པོ་ལ་ཡི་གེ་ཆད་པ་མ་ཤེས་པར། གློ་རྩ་ཉེར་་་་་
བཞི་ལ་གློ་རྩ་བཞི་ཞེས་བཤད་ཅིང་ཊི་ཀ་རང་དུའང་རྩའི་གྲངས་མ་འགྲིག། །
གསེར་གྱི་སྐུད་པ་སྨོས་ནས་གློ་བུ་སྙིང་རྩ་ཆད་པ་དང་། སྡོམ་ཡིག་ལའང་མགོ་ལ་
ཉེར་བཞི་བྱང་ཁོག་ལའང་བཞི། ཡན་ལག་ལ་སུམ་ཅུ་སོ་དྲུག་རྣམས་བསྡོམས་ན་
བརྒྱད་བཅུ་བཞི་འབྱུང་བས་མ་དག །རྩ་རྣམས་གནས་འདིར་ཡོད་ཀྱི་གསལ་ཁ་
ཡང་མ་བྱུང་བས་འདིར་ནི་མན་ངག་རྒྱུད་ཀྱི་རྩ་གནད་ཀྱི་སྐབས་དང་བསྟུན་ཏེ་
གཞུང་གི་དགོངས་པ་བཞིན་དུ་བཤད་པ་ཡིན་ནོ། །
ལུས་གནས་ལེའུ་གསུམ་པའི་བསྟན་བཅོས་ཡན་ལག་བརྒྱད་པ་ལས། དེ་ལ་
• 84 •



ལུས་ལ་དབུག་མི་རུང་། མ་ལུས་དགུ་བཅུ་རྩ་བརྒྱད་ཡོད། དོག་དང་རྩ་མདུད་
ཤིན་ཏུ་ཕྲ། ཡོ་དང་ཚིགས་ལ་གནས་མི་དབུག །ཅེས་དངོས་བསྟན་གྱི་རྩ་དགུ་་་
བཅུ་རྩ་བརྒྱད་དབུག་པར་མི་བྱ་བ་དང་། དེ་དག་འཕྲོས་ལས་དོག་པ་དང་རྩ་་་
མདུད་སོགས་ཀྱང་དབུག་པར་མི་བྱར་བཤད་དེ། དེའི་ལུས་གནས་ལེའུ་གསུམ་
པའི་འགྲེལ་པ་ཟླ་ཟེར་ལས། ལུས་ཀྱི་ཡན་ལག་ལ་དབུག་ཏུ་མི་རུང་ཞིང་གཙག་
བུས་གདབ་པར་མི་བྱ་བའི་ཕྱིར་མ་ལུས་པ་མཐའ་དག་བསྡུས་ན་རྩ་དགུ་་
བཅུ་རྩ་བརྒྱད་ཡོད་དེ། དེ་ལྟར་དེ་དག་གིས་དབུག་ཏུ་མི་རུང་བ་དེ་དག་འབའ་
ཞིག་ཏུ་མ་ཟད་ཀྱི་རྩ་གང་དོག་ཅིང་གཅིག་ལ་གཅིག་འབྲེལ་བ་དང་། རྩ་མདུད་
ཆག་པའི་གནས་དང༌། ཤིན་ཏུ་ཕྲ་བ་དང་ཆུང་བ་དང་། ཡ་ཡོར་གནས་པ་དང་།
དེ་བཞིན་དུ་རུས་པའི་ཚིགས་ལ་གནས་ཤིང་བརྟེན་པ་གང་ཡིན་པ་དེ་དག་ཀྱང་
དབུག་ཅིང་གཙག་བུས་གདབ་པར་མི་བྱའོ། །ཞེས་བཤད། །
དགུ་བཅུ་རྩ་བརྒྱད་ཀྱི་རྐང་གྲངས་བགྲང་ལུགས་རྒྱས་པར་ལུས་གནས་་་་
ལེའུ་གསུམ་པའི་འགྲེལ་པ་ཟླ་ཟེར་ལས། རྩ་ཆེན་རྩ་བ་སྙིང་ལ་གནས། དེ་དག་་་
ཀུན་གྱིས་ལུས་ཀུན་ཁྱབ། དྭངས་མའི་བདག་ཉིད་མདངས་སུ་གྱུར། ཞེས་བྱ་བ་
ལ། སྙིང་གར་གནས་པ་ནི་སྙིང་གནས་ཏེ། གཙོ་བོའམ། རྩ་བ་བཅུ་པོ་སྙིང་ལ་་་་
གནས་པ་ཡིན་ན། དེ་ལས་གྱེས་པའི་ལུས་ཐམས་ཅད་ལ་ཁྱབ་ཅིང་། དྭངས་མའི་
རང་བཞིན་དུ་ཁ་ཟས་སྨིན་པར་གྱུར་པ་ལས། དེའི་སྙིང་པོར་གྱུར་པ་མདངས་་
ཞེས་བྱ་བར་གྱུར་པ་ཡིན་ནོ། །དེ་བཞིན་དུ་ལུས་ཀྱི་བྱ་བ་ཐམས་ཅད་ཀྱང་དེ་་་་
དང་འབྲེལ་བ་ཡིན་ལ། ཞེས་དང་། རྩ་བ་ལྟ་བུ་བཅུ་པོ་དེ་ལས་གྱེས་པའི་ཡན་་་་
ལག་གི་རྩ་ལ་སོགས་པ་དབུག་པར་མི་བྱ་བར་སྟོན་པ་ནི། དེ་ལ་དབུག་པར་མི་
བྱ་བ། རྩ་ཡི་དྲ་བ་འཛིན་ཞེས་བྱ། ཞེས་པ་དང་། དེ་ལས་ལུས་ལ་དབུག་མི་རུང་།
• 85 •



མ་ལུས་དགུ་བཅུ་རྩ་བརྒྱད་ཡོད། ཅེས་པའི་བར་གྱིས་སྟོན་པ་ཡིན་ལ། དེ་ཡང་་་་
གོང་དུ་བཤད་པའི་རྩ་བ་ལྟ་བུའི་རྩ་དགུ་བཅུ་དང་། དེ་ལས་གྱེས་པའི་ཡན་ལག་
གི་བཞི་བརྒྱའི་ནང་ནས་དྲ་བ་འཛིན་པ་ཞེས་བྱ་བ་རྩ་ཕྲན་དྲ་བ་འབྲེལ་བ་་་་་་་
འཛིན་པའི་རྟེན་ཡིན་པས་དྲ་བ་འཛིན་ཞེས་བྱ་བ་དང་། ནང་ན་གནས་པའི་རྩ་
གསུམ་སྟེ། དེ་ལྟར་རྩ་བཞི་ལ་གཙག་བུས་གདབ་པར་མི་བྱའོ། །
དེ་བཞིན་དུ་རྐེད་པ་ལ་རྩ་བཅུ་དྲུག་པ་ཕྲག་གཉིས་ཀྱི་ནང་ནས་བརླའི་རྩ་
གཡས་གཡོན་ན་གཉིས་གཉིས་དང་རྐེད་པ་གཞོན་ནུའི་རྩ་གཉིས་གཉིས་ཏེ་རྐེད་
པ་བརྒྱད་དང་། རྩིབ་ལོགས་གཉིས་ལ་རྩ་བཅུ་དྲུག་ལས་གནས་པ་ཞེས་བྱའི་རྩ་
གཡས་གཡོན་ན་གཉིས་གཉིས་ཏེ་རྩིབ་ལོགས་ལ་བཞི་དང་། རྒྱབ་ཏུ་རྩ་ཉི་ཤུ་རྩ་
བཞི་ལས་གཡས་གཡོན་དུ་གྱེན་འགྲོ་གཉིས་གཉིས་ཏེ་རྒྱབ་ལ་བཞི་དང་། ལྟོ་བ་
ལ་ཉི་ཤུ་རྩ་བཞི་ལས། ཕོ་མཚན་གྱི་སྟེང་དང་། སྤུའི་ངོས་གཉིས་ན་གཉིས་་་་་
གཉིས་ཏེ་ལྟོ་བ་ལ་བཞི། བྲང་ལ་གནས་པ་བཞི་བཅུ་ལས། ནུ་མའི་རྩེ་མོའི་རྩ་་་
གཉིས་དང་རྩ་བའི་རྩ་གཉིས་དང་། སྙིང་ཁའི་རྩ་གཉིས་དང་། གནོན་བྲལ་ཞེས་
བྱ་བ་གཡས་གཡོན་དུ་གཉིས་གཉིས་དང་། མིག་གསལ་ཞེས་བྱ་བ་གཡས་གཡོན་
དུ་གཉིས་གཉིས་ཏེ། དེ་ལྟར་བྲང་ལ་བཅུ་བཞི་དང་། མགྲིན་པའི་རྩ་ཉི་ཤུ་རྩ་་་
བཞི་སྔོན་པོ་ཞེས་བྱ་བ་གཉིས་དང་། མཇིང་པའི་གཉིས་དང་། ལྟག་པའི་གཉིས་
དང་། འགལ་བ་ཞེས་བྱ་བ་གཉིས་དང་། མ་མོ་ཞེས་བྱ་བ་བརྒྱད་དེ། དེ་ལྟར་་་་་
མགྲིན་པ་ལ་བཅུ་དྲུག་དང་། འགྲམ་པའི་བཅུ་དྲུག་ལས་མཚམས་འབྲེལ་བར་་་་
བྱེད་པའི་རྩ་གཉིས་དང་། ལྕེའི་བཅུ་དྲུག་ལས་ལྕེའི་འོག་གི་རྩ་རོ་ཚོར་བྱེད་་་་་
གཉིས་དང་། ཚིག་འབྱིན་པར་བྱེད་པའི་རྩ་གཉིས་ཏེ་ལྕེ་ལ་བཞི་དང་། སྣའི་རྩ་་
ཉི་ཤུ་རྩ་བཞི་ལས་དྲི་ཚོར་ཞིང་རྣམ་པར་བྱེད་པའི་རྩ་གཉིས་དང་། སྣའི་རྩ་བད་
• 86 •



ཀན་དུ་འགྲོ་བ་གཅིག་སྟེ་སྣའི་རྩ་གསུམ་དང་། མིག་གི་རྩ་ལྔ་བཅུ་རྩ་དྲུག་ལས།
མིག་འཛུམ་པ་དང་འབྱེད་པའི་རྩ་གཉིས་གཉིས་ཏེ་བཞི་དང་། མིག་འགྲམ་གྱི་་
རྩ་གཉིས་ཏེ་མིག་ལ་དྲུག་དང་། དཔྲལ་བའི་རྩ་དྲུག་ཅུ་ལས་བཞག་པ་ཞེས་བྱའི་
རྩ་གནད་གཅིག་དང་། གཙུག་འཁྱིལ་གྱི་རྩ་གཉིས་དང་། སྐྲ་མཚམས་ཀྱི་རྩ་བཞི་
སྟེ་དཔྲལ་བ་ལ་བདུན་དང་། རྣ་བར་བཅུ་དྲུག་ལས་སྒྲ་ཐོས་བྱེད་ཀྱི་རྩ་གཉིས་་་་
དང་། རྣ་བའི་བཅུ་དྲུག་པོ་དེ་ལ་བརྟེན་པའི་མུར་འགྲམ་གྱི་མཚམས་སུ་འགྲོ་་་
བའི་རྩ་གཉིས་དང་། སྤྱི་བོའི་བཅུ་གཉིས་ལས་གྱེན་དུ་འགྲོ་བའམ་འདོགས་པ་
ཞེས་བྱ་བའི་རྩ་གཉིས་དང་། སྐྲ་མཚམས་ཀྱི་རྩ་ལྔ་དང་། བདག་པོ་ཞེས་བྱ་བའི་
གནད་ཀྱི་རྩ་གཅིག་དང་། སྤྱི་བོར་བརྒྱད་དེ། དེ་ལྟར་མཚོན་གྱིས་གདབ་ཅིང་་་
དབུག་དུ་མི་རུང་བའི་རྩ་དགུ་བཅུ་རྩ་བརྒྱད་ཡོད་པ་ཤེས་པར་བྱའོ། །
གཏར་བར་བྱ་བ་དང་། གཏར་བྱ་མ་ཡིན་པ་འདྲེས་པའི་རྩ་ཕྲན་སྟོན་པ་ནི།
འདྲེས་པའི་རྩ་ཕྲན་བརྒྱ་དང་བརྒྱད་ཅུ་དགུ། ཞེས་པ་སྟེ། དེ་ཡང་གཏར་་
རྩ་བདུན་ཅུ་བདུན་དང་། གཏར་རྩ་མ་ཡིན་པ་གཉན་པའི་རྩ་གནད་བརྒྱ་དང་
བཅུ་གཉིས་འདྲེས་པའི་རྩ་ཕྲན་གྱི་གྲངས་བརྒྱ་དང་བརྒྱད་ཅུ་གྱ་དགུའོ། །
འདྲེས་པའི་རྩ་ཕྲན་གྱི་གྲངས་བརྒྱ་ཉི་ཤུ་དང་སུམ་བརྒྱ་བཅུ་དང་རྩ་ཕྲན་་་
སུམ་བརྒྱར་གྱེས་ཚུལ་སོགས་སྟོན་པ་ནི། དེ་ལས་ཕྱི་ནང་བར་གསུམ་བརྒྱ་ཉི་
ཤུ། རྩ་ཕྲན་སུམ་བརྒྱ་དྲུག་ཅུར་གྱེས་པ་ཡིན། དེ་ལས་རྩ་ཕྲན་བདུན་་་་
བརྒྱ་དག་ཏུ་གྱེས། དེ་ལས་ཡང་ཕྲན་ལུས་ལ་དྲ་བར་འབྲེལ། ཞེས་པའི་་་
སྐབས་སུ། འབུམ་ནག་དང་འབུམ་ཆུང་ལས། དེ་ལས་ཕྱི་ཤ་པགས་པ་རུས་པ།
ནང་དོན་སྣོད་དུ་འབྲེལ་བ་བརྒྱ་ཉི་ཤུ་སྟེ། སུམ་བརྒྱ་དྲུག་ཅུའོ། །དེ་ལ་རླུང་་་་་་
མཁྲིས་བད་ཀན་འདུས་པ་བཞི་ལ་བརྒྱ་དང་བརྒྱད་ཅུ་རྩ་ལྔ་སྟེ་བདུན་བརྒྱར་་་་
• 87，



གྱེས་སོ། །ཞེས་དང་། ཤག་མགོན་དང་དཔལ་མགོན་སོགས་ཀྱིས་ཀྱང་སུམ་བརྒྱ་
དྲུག་ཅུ་བཤད་པ་འདི་དང་མཐུན་པར་བཤད་ཅིང་། བདུན་བརྒྱའི་གྲངས་ལ་་་
རླུང་མཁྲིས་བད་ཀན་འདུས་པའི་དབྱེ་བ་བརྒྱ་དང་ལྔ་བཅུ་རྩ་ལྔ་སྟེ། བདུན་་་་་
བརྒྱར་གྱེས་སོ། །ཞེས་པ་ཙམ་ལས་མ་བྱུང་ན་ཡི་གེ་ནོར་ན་མ་གཏོཊ་གྲངས་མི་
འགྲིགས་ཤིང་དབྱེ་བ་དེ་ལྟར་བྱེད་པའི་ཁུངས་ཡང་མ་མཐོང་ངོ༌། །གཞུང་གི་་་
དོན་ནི་འདི་ལྟར་ཡིན་ཏེ། འདྲེས་པའི་རྩ་བརྒྱ་དང་བརྒྱད་ཅུ་རྩ་དགུ་པོ་དེ་ལས་
ལུས་ཀྱི་ཕྱི་དང་ནང་དང་བར་གསུམ་དུ་གནས་པའི་རྩ་རཊ་པ་བཞི་བཅུ་སྟེ། །
བརྒྱ་ཉི་ཤུའོ། །དེ་རེ་རེ་ལས་ཀྱང་རླུང་དང་མཁྲིས་པ་དང་བད་ཀན་གྱི་རྩ་གསུམ་
གསུམ་དུ་གྱེས་པ་བརྒྱ་ཉི་ཤུ་པོ་ལས་རྩ་ཕྲན་སུམ་བརྒྱ་དྲུག་ཅུ་གྱེས་པ་ཡིན་ལ།
དེ་ལས་ཀྱང་རླུང་དང་མཁྲིས་པ་དང་བད་ཀན་རྣམས་འདྲེས་པའི་ཁྲག་གི་རྩ་་་
དང་།ནད་མེད་པའི་ཁྲག་གི་རྩ་སྟེ། དེ་ལྟར་ན་རྩ་ཕྲན་གྱི་གྲངས་བདུན་བརྒྱ་དག་
ཏུ་གྱེས་ཤིང་དེ་ལས་ཡང་ཕྲན་སྟོང་ཕྲག་བདུན་ཅུ་རྩ་གཉིས་སུ་གྱེས་ནས་ལུས་ལ་
དྲྭ་བ་ལྟ་བུར་འབྲེལ་ཏེ་གནས་པའོ། ། །
རྩ་བདུན་བརྒྱའི་གྲངས་བགྲང་ཚུལ་གཞན་ནི། རླུང་གི་རང་བཞིན་གྱི་ཁྲག་
རྒྱུ་བའི་རྩ་བརྒྱ་དང་བདུན་ཅུ་རྩ་ལྔ་སྟེ། དེ་བཞིན་དུ་མཁྲིས་པའི་ཁྲག་དང་ནད་
མེད་པའི་ཁྲག་རྒྱུ་བའི་རྩ་བརྒྱ་དང་བདུན་ཅུ་རྩ་ལྔ་རེ་སྟེ་བདུན་བརྒྱའོ། །དེ་ལྟར་
ཡིན་ཏེ་ལུས་གནས་ལེའུ་གསུམ་པའི་བརྒྱད་པ་རྩ་འགྲེལ་ལས། རྩ་ནི་བདུན་བརྒྱ་
དེ་རྣམས་ལས། བཞི་ཆར་ཁྲག་ནི་སོ་སོར་རྒྱུ། རླུང་དང་མཁྲིས་པ་བད་ཀན་ཁྲག
ནད་མེད་ཁྲག་ནི་དེ་ལྟར་གནས། དེ་ནི་ལུས་ལ་ཕན་འདོགས་ཏེ། གཞན་་་་་
གནོད་པ་སྐྱེད་པར་འགྱུར། ཞེས་བྱ་བ་ལ། རྩ་བདུན་བརྒྱ་ཡོད་པ་དེ་རྣམས་ལ་་
རང་རང་གི་བཞི་ཆ་སྟེ། བརྒྱ་བདུན་ཅུ་རྩ་ལྔར་རླུང་གི་རང་བཞིན་ཅན་གྱི་ཁྲག་
• 88 •



རྒྱུ་ལ་དེ་བཞིན་དུ་བརྒྱ་བདུན་ཅུ་རྩ་ལྔ་རེ་རེར་མཁྲིས་པའི་རང་བཞིན་ཅན་གྱི་་
ཁྲག་དང་། བད་ཀན་རང་བཞིན་ཅན་གྱི་ཁྲག་དང་། ནད་མེད་པའི་ཁྲག་སོ་་་་
སོར་རྒྱུ་བ་ཡིན་ནོ། །དེ་ལྟར་རླུང་ལ་སོགས་པའི་ནད་གནས་ཤིང་སྙོམས་པར་་་་
འདུག་པ་དེ་ནི་ལུས་ལ་ཕན་འདོགས་ཤིང་གནས་པར་བྱེད་པ་ཡིན་ལ། གཞན་དུ་
སྟེ་གོ་རིམ་འཆོལ་ཅིང་འཁྲུག་པར་གནས་ན་ལུས་ལ་གནོད་པ་སྐྱེལ་ཅིང་ནད་དུ་
འགྱུར་བ་ཡིན་ནོ། །ཞེས་བཤད།
（༤) ད་ནི་སྲོག་རྩ་དཀར་པོ་བཤད་པར་བྱ་སྟེ། ཀླད་པ་རྩ་ཡི་རྒྱ་མཚོ་
ཆེན་པོ་ལས། །རྩ་བ་ལྟ་བུར་ཐུར་དུ་ཟུག་པ་ཡིས། །བྱ་བ་བྱེད་པའི་ཆུ་་
རྩ་བཅུ་དགུ་ཡོད། །དེ་ཡང་དོན་སྣོད་ནང་དུ་འབྲེལ་བ་ཡི། །དར་གྱི་་་༌་
དཔྱངས་ཐག་བཅུ་གསུམ་སྦས་པའི་རྩ། །ཡན་ལག་ཕྱིར་འབྲེལ་མངོན་
པའི་རྩ་དྲུག་སྟེ། །།ཞེས་པ་སྟེ། དེ་ཡང་ཀླད་པ་ནི་རྩ་དཀར་གྱི་ཡུལ་ཆུ་ཕྲན་་་་་་
འབྱུང་བའི་གཞི། རྩ་ཡི་རྒྱ་མཚོ་ཆེན་པོ་གང་ཡིན་པ་དེ་ལས། རྩ་བ་ལྟ་བུར་ཐུར་
དུ་ཟུག་པའི་བྱ་བ་བྱེད་པའི་ཆུ་རྩ་ཞེས་པ་རྩེ་དཀར་བཅུ་དགུ་ཡོད་དེ། དེ་ཡང་་
དོན་ལྔ་དང་སྣོད་དྲུག་གི་ནང་དུ་འབྲེལ་བའི་རྩ་དར་དཀར་གྱི་དཔྱངས་ཐག་་་་
བཅུ་གསུམ་ནི་སྦས་པ་ལྟ་བུའི་རྩ་དང་ཡན་ལག་ཕྱིར་འབྲེལ་བ་མངོན་པའི་རྩ་་་
དཀར་དྲུག་སྟེ་ཆུ་རྩ་བཅུ་དགུ་ཡིན་ལ། དེ་ཡང་རྒྱས་པར་བཤད་ན། ནང་རྩ་དར་
གྱི་དཔྱངས་ཐག་བཅུ་གསུམ་ནི། ཀླད་པའི་རྗེ་ཞབས་ནས་ཐོན་ནས་སྐེའི་ནང་ལ་
རྒྱུ་སྟེ། རླུང་གི་རྩ་བཞི་ནི་སྙིང་དང་རྒྱུ་མར་འབྲེལ་བ་དང་། མཁྲིས་པའི་རྩ་བཞི་
ནི་གློ་ལོང་མཆིན་མཁྲིས་འབྲེལ་བ་དང་། བད་ཀན་གྱི་རྩ་བཞི་ནི་ཕོ་མཆེར་་་་་
མཁལ་མ་སྒང་པ་རྣམས་སུ་འབྲེལ་བ་དང་། འདུས་པའི་རྩ་གཅིག་བསམ་སེའུར་
འབྲེལ་བ་སྟེ་བཅུ་གསུམ་མོ། །
• 89 •



ཡན་ལག་ཕྱིར་འབྲེལ་བ་མངོན་པའི་རྩ་དྲུག་ནི། ལྟག་པའི་ཆུ་བ་གཡས་་་་་
གཡོན་ལ་རྒྱུ་བ་ཆུ་རྩ་སྦུ་གུ་ཅན་གཉིས་དང་། ལྟག་ཟུར་སྤུ་འཁྱིལ་ན་ཆུ་རྩ་་་་
འཇའ་བྱེད་གཉིས་དང་། རྣ་ཤལ་འོག་གཤོང་ན་ཆུ་རྩ་ར༑ གཉིས་ཏེ་དྲུག་གོ། །
ཆུ་རྩ་ཕྲན་བུ་བཅུ་དྲུག་སྟོན་པ་ནི། དེ་ལས་ཆུ་རྩ་ཕྲན་བུ་བཅུ་དྲུག་་་་
གྱེས། ཞེས་པ་སྟེ། གོང་འོག་གི་ཆུ་རྩ་དྲུག་པོ་དེ་ལས་གྱེས་པའི་མགོའི་རྐན་ན་་་་
སུམ་མདོ་རིས་དང་མ་འགྲམ་གྱི་སྟེང་ན་སོ་རྩ་ལྡད་བྱེད་གཉིས་དང༌། རྒྱབ་ན་་་་
རྒྱུང་རྩ་དང་ཚིགས་འགྲམ་གཉིས་ཏེ་དྲུག དེ་དག་ཡན་ལག་ལ་གྱེས་པའི་དཔུང་
པའི་ལུག་གཞུག་ན་ཆུ་རྩ་གཉིས་དང་། གྲུ་མོའི་བར་ན་ར༑ ་གཉིས་དང་། པུས་
མོའི་གཉན་གོང་ན་རུས་རྩ་སྒྱེད་བུ་གཉིས་དང་། སྲེ་ལོང་ཕྱི་ལོང་བར་ན་གཞུང་
རྩ་གཉིས་དང་། མཐེ་བོང་སྤུ་སྐྱེས་རྒྱུས་པ་པིར་མགོ་གཉིས་དང་བཅུ་སྟེ་ཆུ་རྩ་་་
ཞེས་པ་རྩ་དཀར་ཕྲན་བུ་བཅུ་དྲུག་ཏུ་གྱེས་པ་ཡིན་ནོ།།
༤ ཚེ་ཡི་རྩ། །
དེ་ནས་བཞི་པ་ཚེའི་རྩ་སྟོན་པ་ནི། མི་ལ་ཚེའི་རྩ་ནི་གསུམ་ཡོད་དེ།
གཅིག་ནི་མགོ་ལུས་ཐམས་ཅད་ཁྱབ་པར་གནས། །གཅིག་ནི་དབུགས་
དང་འགྲོགས་ནས་རྒྱུ་བ་སྟེ། །གཅིག་ནི་བླ་དང་འདྲ་སྟེ་འཁྱམས་པ་ཡིན། །
།ཞེས་པའི་དོན་ནི། མི་ལ་ཚེའི་རྩ་ནི་དབྱེ་ན་གསུམ་དུ་ཡོད་དེ། དེ་ཡང་གཅིག་་་
ནི་སྲོག་རྩ་སྟེ། མགོ་ལུས་ཐམས་ཅད་ལ་ཁྱབ་པར་གནས་པ་དང་། གཅིག་ནི་ལྟེ་་
བ་ནས་རོ་རྐྱང་རྒྱུད་པའི་དབུགས་དང་འགྲོགས་ཏེ་སྣ་བུག་ནས་རྒྱུ་བ་ཡིན་ཏེ།
གཅིག་ནི་བླ་རྩ་ཡིན་ལ། བླ་དང་འདྲ་སྟེ་འཁྱམ་པ་ཞེས་རྒྱུ་བ་ཡིན་ནོ། །ཞེས་་་་་
བཤད་ཅིང་། དཔལ་མགོན་སོགས་ཁ་ཅིག་ལག་ལེན་གསལ་སྒྲོན་ལས། བླ་གནས་
ཞེས་བྱའི་གནས་ཡོད་དེ། མ་ཤེས་དེ་ལ་བཏབ་གྱུར་ན། སྐྱོན་ནི་དཔག་ཏུ་མེད་པ་
• 90 •



འབྱུང་། ཞེས་པ་ལ་བརྟེན་ནས། བླ་གནས་ལ་བཤད་ཅིང་། དབུགས་དང་་་་
འགྲོགས་ནས་རྒྱུ་བ་ནི་བལྟ་རྩ་ལ་ཟེར་རོ།།
རྩ་མཇུག་བསྡུ་བ་ནི། རླུང་ཁྲག་རྒྱུ་བའི་བུ་ག་ཕྱི་ནང་ཀུན། །འབྲེལ་་
བྱས་ལུས་ནི་སྐྱེད་ཅིང་གནས་པ་དང༌། །སྲོག་གི་རྩ་བ་ཡིན་ཕྱིར་རྩ་་་་
ཞེས་བྱ། །ཞེས་པའི་དོན་ནི། རླུང་ཁྲག་སོགས་རྒྱུ་བའི་བུ་ག་ཕྱི་ནང་ཀུན་ཏུ་རྩ་་
རྣམས་འབྲེལ་བར་བྱས་ཤིང་ལུས་སྐྱེད་ཅིང་གནས་པར་བྱེད་པ་དང་སྲོག་གི་རྩ་
བ་ཡིན་པའི་ཕྱིར་རྩ་ཞེས་བྱ་བ་ཡིན་ནོ། །
༣ གཉན་པ་གནད་ཀྱི་གནས་ལུགས།
ད་གསུམ་པ་གཉན་པ་གནད་ཀྱི་གནས་ལུགས་སྟོན་པ་ནི། གཉན་པའི་་
གནད་ལ་ཤ་ཚིལ་རུས་པ་དང༌། །ཆུ་རྒྱུས་དོན་སྣོད་རྩ་ཡི་གནད་དང་་་
བདུན། །ཞེས་པ་སྟེ། གཉན་པའི་གནད་ལ་ཤའི་གནད་དང་། ཚིལ་བུའི་་་་
གནད་དང་། རུས་པའི་གནད་དང་། ཆུ་རྒྱུས་ཀྱི་གནད་དང༌། དོན་་་་་
སྣོད་ཀྱི་གནད་དང་། རྩ་ཡི་གནད་དང་བདུན། ཞེས་མདོར་བསྟན་ནོ། །
གནད་ལ་སོང་པའི་ཉེས་པ་སྟོན་པ་ནི། ཤ་གནད་སྐྲངས་ཤིང་རུས་་་་
གནད་ཟུག་གཟེར་ཆེ། །ཆུ་རྒྱུས་གནད་ཀྱིས་འཇའ་བར་བྱེད་པ་ཡིན། །
རྩ་ཚིལ་དོན་སྣོད་གནད་ཀྱིས་སྲོག་འདོར་བྱེད། །འཆི་སྦྱོང་འཚོ་བ་་་་་
དཀའ་ཕྱིར་གནད་ཅེས་བྱ། །ཞེས་པ། དེའི་དོན་ཡང་ཤའི་གནད་ལ་མཚོན་ཆ་
ལ་སོགས་པ་ཕོག་ན་སྐྲང་པར་འགྱུར་ཞིང་། རུས་པའི་གནད་ལ་སོང་ན་ཟུག་་་
གཟེར་ཆེ་བ་དང་། ཆུ་རྒྱུས་ཀྱི་གནད་ཀྱིས་འཇའ་བར་བྱེད་པ་སྟེ། རྩ་དང་ཚིལ་
• 91 •



བུ་དང་དོན་སྣོད་ཀྱི་གནད་གཉན་ཤོས་རྣམས་ཀྱིས་སྲོག་འདོར་བར་བྱེད་ཅིང་་
འཆི་བའམ་ཡུན་རིང་དུ་སྦྱོང་བའམ། འཚོ་བར་དཀའ་བའི་ཕྱིར་གནད་ཅེས་བྱ་
བར་གསུངས་སོ། །
(༡)ཤ་ལ་སོགས་པའི་གནད་ཀྱི་སྡོམ་ཚིག་སྟོན་པ་ནི། །ཤ་གནད་བཞི་་
བཅུ་རྩ་ལྔ་ཚིལ་གནད་བརྒྱད། །རུས་པའི་གནད་ནི་སུམ་ཅུ་རྩ་གཉིས་སོ། །
།རྒྱུས་གནད་བཅུ་བཞི་དོན་སྣོད་གནད་བཅུ་གསུམ། །རྩ་གནད་བརྒྱ་
དང་དགུ་བཅུ་ཐམ་པ་ཡོད། །ཞེས་པའི་དོན་ནི་མགོ་དང་སྐྱེ་དང་བྱང་ཁོག་
དང་ཡན་ལག་རྣམས་ཀྱི་ཤའི་གནད་དྲིལ་བས་བཞི་བཅུ་རྩ་ལྔ་དང་། ཚིལ་བུའི་
གནད་བརྒྱད་དང་། རུས་པའི་གནད་ནི་སུམ་ཅུ་རྩ་གཉིས་སོ། །རྒྱུས་པའི་གནད་
ནི་བཅུ་བཞི་དང༌། དོན་སྣོད་ཀྱི་གནད་བཅུ་གསུམ་དང་། རྩའི་གནད་བརྒྱ་དང་
དགུ་བཅུ་ཐམ་པ་ཡོད་ཅེས་པའོ། །སྐབས་འདིར་ཤ་གནད་ཀྱི་བགྲང་ལུགས།
འབུམ་ནག་དང་། དཔལ་མགོན་དང་། ཤག་མགོན་སོགས་ཀྱི་དེ་ལ་ཤའི་གནད་
ཞེ་ལྔ་ཡོད་དེ། མགོ་བོ་ལ་ལྔ། མདུད་ཤ་གཉིས། རྒྱང་ཤ་གཉིས། ཨོལ་གོང་མིད་་
པ་གཉིས་ཏེ་བཅུ་གཅིག་གོ། །བྱང་ཁོག་ལ་བཤུལ་ཤ་གཉིས། གཉའ་ཤ་གཉིས། །
འབྲོས་ཤ་འདར་ཤ་གཉིས། ནུ་ཤ་གཉིས། མཆིན་དྲི་གཉིས། རླིག་འབྲས་་་་་་
གཉིས་ཏེ་བཅོ་བརྒྱད་དོ། །ཡན་ལག་ལ་ལུག་གཞུག་གཉིས། ལག་ངར་གཉིས། །
ཤ་རྒོད་གཉིས། གར་ཤ་གཉིས། རྐང་པར་སྦལ་ནག་བྱིན་གཞུག་གཉིས་ཏེ་བཅུ་
དྲུག་གོ། ། །
སྤྱིར་ཞེ་ལྔའོ་ཞེས་པ་མི་འཐད་དེ། གཉན་པའི་གནད་འདི་རྣམས་མ་་་་
ངག་རྒྱུད་ཀྱི་རྨ་བཅོས་ཀྱི་སྐབས་ནས་ཤེས་པར་བྱ་བ་ཡིན་པ་ལ། སྐེའི་སྐབས་ན་
མདུད་ཤ་གཉིས་དང་། བྱང་ཁོག་གི་སྐབས་སུ་མཆིན་དྲི་གཉིས་བགྲང་བར་མ་་
， 92 •



བཤད། ཡན་ལག་ཏུ་ཤ་གནད་ཀྱི་གྲངས་མ་ཚང་བས་མི་འཐད། གཞུང་གི་དོན་
ནི་འདི་ལྟར་ཡིན་ཏེ། དང་པོ་ཤ་གནད་ལ་དབྱེ་བ་བྱེད་ན། སྤྱི་གཙུག་ཤ་བཞག་་
སྒོར་འཁྱིལ་འདྲ་དང་། མཚོག་མའི་ཤ་གཞུ་ཤུལ་བཏང་འདྲ་དང་། ལྟག་པའི་ཤ་
ཉ་ལྡང་གཤིབས་འདྲ་དང་། མུར་གོང་ཤ་གཉིས་ལུག་མཁལ་བརྩེགས་འདྲ་་་་
གཉན་ཏེ་མགོ་ལ་ཤ་གནད་ལྔ་དང་། སྐེ་ལ་མདུན་གྱི་རྒྱང་ཤ་ལས་བྱེད་གཉིས་་་
དང༌། ཨོལ་གོང་དང་མིད་པ་གཉིས་གཉན་ཏེ། སྐེ་ལ་ཤ་གནད་བཞི་དང་། བྱང་
ཁོག་ལ་སྒལ་པའི་འདབས་ཀྱི་བཤུལ་ཤ་ནག་པོ་གཉིས་དང་། རྟ་ཟུར་གྱི་རྟ་ཤ་་་
གཉིས་དང་། བྲང་གི་ནུ་ཤ་གཉིས་དང་། མཆན་ཁུང་གི་བཞག་ཤ་དཀར་ནག་
གཉིས་དང་། ཕྲག་པའི་སྟེང་ན་ཐལ་གོང་གཉའ་ཤ་གཉིས་དང༌། སོག་པའི་ཁ་
འཁོར་ན་འདར་ཤ་ཁུག་པ་གཉིས་དང་། སོག་པའི་མཐིལ་མེ་ལོང་གི་སྟེང་ན་་་་
འབྲོས་ཤ་གཉིས་ཏེ་བྱེར་ཞིང་སྐྲང་པའི་ཤ་གནད་བྱང་ཁོག་ལ་བཅུ་བཞི་དང༌།
ཡན་ལག་ལ་དཔུང་ཚིགས་མཚམས་ནས་སོར་བཞི་ལུག་གཞུག་གཉིས་དང༌། །
ལག་ངར་གྱི་ཞྭ་ཆེན་གཉིས་དང༌། གྲུ་མོའི་གཞུ་མཆོག་ནས་སོར་དྲུག་བཅལ་་་་
བར་ལྷུའི་ཞྭ་སྙིང་གཉིས་དང༌། མཁྲིག་མའི་ཚིགས་ནས་མཁྱིད་གང་བཅལ་བར་
ལག་ངར་གྱི་ཞྭ་སྙིང་གཉིས་དང༌། ལག་མགོའི་མཐེབ་མཛུབ་བར་ན་གར་ཤ་་་་
གཉིས་དང་། ཆང་བཟུང་སྟེང་གི་ཤ་རྒོད་གཉིས་དང་། བརླ་སྒང་སོར་གཉིས་་་
སྒང་ཤ་དཀར་མོ་གཉིས་དང་། གཉན་གོང་སོར་བཞི་སྦལ་པ་ནག་པོ་གཉིས་་
དང་། བྱིན་ཤ་སུལ་མེད་གཉིས་དང༌། སྲེ་ལོང་སྟེང་ནས་མཁྱིད་གང་ན་ཉ་མགོ་
གཉིས་དང་། དེ་ནས་སོར་དྲུག་བཅལ་བར་བྱིན་སྙིང་གཉིས་ཏེ་ཡན་ལག་བཞི་་
ལ་ཤ་གནད་གཉན་པ་ཉི་ཤུ་རྩ་གཉིས་རྣམས་དྲིལ་བས་བཞི་བཅུ་རྩ་ལྔའོ། །
（༢）གཉིས་པ། ཚིལ་གནད་བརྒྱད་ནི། ཡན་ལག་གི་སྐྱོགས་རའི་ཚིགས་་་
• 93 •



མཚམས་ནས་ཕྲག་གོང་སོར་བཞི་ན་སྔོན་བུ་མགོ་རྨེན་ （ རྨེན་བུ་མགོ་སྔོན་)
གཉིས་དང་། ཁྱི་ཁྲོས་ཀྱི་སྣ་ནས་གྱེན་དུ་སོར་ལྔ་ན་དཔུང་པའི་སྔོན་བུ་སྨུག་པོ་
གཉིས་དང༌། པུས་མོའི་ཕྱི་ཟུར་ཚིགས་མཚམས་ནས་གྱེན་དུ་མཐོ་གང་ན་ཆེན་
བུ་དཀར་པོ་གཉིས་དང་། དེ་ནས་སོར་གསུམ་བཅལ་བ་ན་རྨེན་བུ་སྦྲུལ་མགོ་་་
གཉིས་ཏེ་ཚིལ་བུའི་གནད་བརྒྱད་དོ། །མན་ངག་རྒྱུད་ལས། དེ་བརྒྱད་ལྷོག་་་་
ཐབས་རྐྱང་གནད་སྲོག་འཕྲོག་གནད། ཅེས་གསུངས་པས། ཅུང་ཟད་རྨས་ན་་་
ལྷོག་ཐབས་སུ་སྐྲང་བ་དང་། ཞར་ནས་སྲོག་འཕྲོག་བྱེད་ཅེས་བྱའི་དོན་ཏོ།།
（༣）གསུམ་པ། རུས་གནད་སུམ་ཅུ་རྩ་གཉིས་ནི། མགོ་ལ་སྡུད་སྒོ་བཞི་་་་
དང་། སྲུབ་ སྟེང་ཐེངས་གཅིག་དང་། མིག་འབོར་གཉིས་དང་། མཁུར་་་་
ཚོས་གཉིས་དང་། ཟ་འགྲམ་གཉིས་ཏེ། རུས་གནད་བཅུ་གཅིག་དང་སྐེ་ལ་ལྟག་
པའི་རུས་པ་གཅིག་དང་། བྱང་ཁོག་ལ་ཚིགས་པའི་མཁར་དང་། མཁར་གྱི་་་་
མཚམས་དང་། བྱ་འདབ་དང་། གཞུག་རུས་དང་། བྲང་རུས་དང་། ལྷ་རུ་རྩེ་་་
དང་དྲུག དཔྱི་གཉིས་དང་། སོག་པ་གཉིས་ཏེ་བྱང་ཁོག་ལ་རུས་གནད་བཅུ་་་
དང་། ཡན་ལག་ལ་པུས་མོའི་ལྷ་ང་གཉིས་དང༌། དཔུང་པ་གཉིས་དང་། གྲུ་མོ་་
གཉིས་དང་། ལོང་བུ་གཉིས་དང་། སྲེ་ལོང་གཉིས་སྟེ། ཡན་ལག་རུས་གནད་་་་
བཅུ་རྣམས་དྲིལ་བས་སུམ་ཅུ་རྩ་གཉིས་སོ། །
རུས་པའི་གནད་སུམ་ཅུ་རྩ་གཉིས་ཀྱི་སྐབས་སུ། འབུམ་ནག་ཤག་མགོན་
རྣམས་མཐུན་པར། མགོ་ལ་སྡུད་མགོ་གསུམ། སྲུབ་སྟེང་དང་བཞི། འཕྲེད་ཉལ་
གཉིས། མཁུར་ཚོས་གཉིས། མིག་འབོར་གཉིས། ཟ་འགྲམ་གཉིས། ལྟག་པ་་་་
དང་བཅུ་གསུམ་མོ། །བྱང་ཁོག་ལ་སྒལ་ཚིགས་དང་གཅིག གཞུག་ཐུང་དང་་་་
གཉིས། བྲང་རུས་དང་གསུམ། ཡན་ལག་ལ་གྲུ་མོ་གཉིས་སོ། །ཚིགས་ཆེན་བཅུ་
• 94 •



གཉིས། ལོང་བུ་གཉིས། སྲེ་ལོང་གཉིས་ཏེ་བཅུ་དྲུག སྤྱིར་སུམ་ཅུ་རྩ་བཞིའོ། །
ཞེས་པ་དང༌། དཔལ་མགོན་གྱི་གྲུ་མོ་གཉིས་བཞག་ནས་སྤྱིར་སུམ་ཅུ་རྩ་གཉིས་
སོ་ཞེས་བཤད་ནས་དེ་བཞིན་དུ་བགྲང་རྒྱུ་ཡིན་ན་སོ་བཞིར་འགྱུར་ཞིང་།
ཚིགས་ཆེན་བཅུ་གཉིས་ལ་མ་ཐེ་བའི་གྲུ་མོ་དང་། ལོང་བུ་གཉིས་ཀ་ནས་བཤད།
རུས་པའི་གྲངས་འདི་བཞིན་བགྲངས་ན། མགོ་ལ་ང་གཉིས་ཞེས་པའི་ཐད་དུ། །
རུས་གནད་བཅུ་གཉིས་བཅུག་ནས། གོང་ནས་བྱང་ཁོག་སྟོད་སྨད་ལ་དགུ་བཅུ་
གོ་ལྔ་ཞེས་པ་ལ། རུས་གནད་གསུམ་ལས་མ་བྱུང་བས་གྲངས་མི་ཚང་བ་ལ་གང་
སྣོན། བརྒྱ་དང་རྩ་གཉིས་ཡན་ལག་བཞི་ལ་གནས། ཞེས་པར་རུས་གནད་བཅོ་
བརྒྱད་དུ་བྱས་ནས། ཡན་ལག་ནས་གང་འབྲི། མན་ངག་རྒྱུད་ཀྱི་རྨ་བཅོས་ཀྱི་
སྐབས་དང་བསྟུན་ནས་བཤད་ན་འགྲིག་པའི་སྐབས་མེད་དོ། ། །
(༤)བཞི་པ། རྒྱུས་གནད་བཅུ་བཞི་ནི། སྐེ་ལ་ལྟག་པའི་ཆུ་ལེབ་གཉིས་
དང་། ཡན་ལག་ལ་ཕྲག་གོང་གི་ཆུ་རྒྱུས་གཉིས་དང་། གྲུ་མོའི་ཆུ་རྒྱུས་གཉིས་་་
དང་། མཁྲིག་མའི་ཆུ་རྒྱུས་གཉིས་དང་། སྒྱིད་ཁུང་གི་ཆུ་རྒྱུས་གཉིས་དང་། །
རྟིང་པའི་ཆུ་རྒྱུས་གཉིས་དང་། ཆུ་བ་སྦལ་མགོ་གཉིས་དང་། བཅུ་གཉིས་དྲིལ་་
བས་རྒྱུས་གནད་བཅུ་བཞིའོ། །སྐབས་འདིར་འབུམ་ནག་སོགས་ནས། ཤུལ་པའི་
ཆུ་ལེབ་གཉིས་ཞེས་ཆུ་རྒྱུས་ཀྱི་གནད་དུ་བགྲངས་བྱུང་ན། བྱང་ཁོག་གི་གཉན་་
པའི་སྐབས་སུ་ཆུ་རྒྱུས་ཀྱི་གནད་ལ་བགྲང་བར་མ་བཤད་ཅིང་། གྲ་མི་འགྲིག་་་་
པས་བགྲང་བར་མི་འཐད་དོ། །
（༥）ལྔ་པ་དོན་གྱི་གནད་དང༌། (༦) དྲུག་པ་སྣོད་ཀྱི་གནད་བསྡོམ་པས་
བྱང་ཁོག་ལ་དོན་སྣོད་ཀྱི་གནད་བཅུ་གསུམ་ནི། སྙིང་དང་། གློ་བ་དང་། མཆིན་
པ་དང་། མཆེར་པ་དང་། མཁལ་མ་གཉིས་དང་། ཕོ་བ་དང་། མཁྲིས་པ་དང་།
• 95 •



ལོང་དང་། རྒྱུ་མ་དང་། གཉེ་མ་སྟེ་བུ་སྣོད། ལྒང་པ་དང་། བསམ་སེའུ་སྟེ་དྭངས་
མའི་སྣོད་དང་བཅུ་གསུམ་མོ། །འདིར་འབུམ་ནག་འབུམ་ཆུང་དཔལ་མགོན་་་་
ཤག་མགོན་རྣམས་མཐུན་པར། དོན་དང་སྣོད་ལ་གནད་བཅུ་གསུམ་ཡོད་དེ།
སྙིང་ནག་པོ། （ ཤ་གནད་ ） གློ་བའི་བུ། མཆིན་པའི་མཚོ། མཆེར་པའི་མུ།
མཁལ་མའི་འབྲས་བུ་དང་ལྔའོ། །ཕོ་བའི་སྨྲེམས། མཁྲིས་པའི་རྩི། ཁྲག་ལོང་། རྒྱུ་
མ། གཉེ་མ། ལྒང་པའི་ཁ། གཞང་ནག་པོ། བསམ་སེའུ་དང་བརྒྱད་དེ། སྤྱིར་་་
བཅུ་གསུམ་མོ་ཞེས་བཤད་ནའང་། ཚོན་གྱི་འོག་ཏུ་སྙིང་དང་རྒྱུ་མའི་རྩ་ཞེས་་་་
འབྱུང་བ་སོགས་རྩ་བལྟ་བའི་སྐབས་སུ་དོན་སྣོད་བཅུ་གཉིས་སུ་བཤད་པའི་་་་
སྟེང་དུ་གཉེ་མ་བསྣན་པའི་བཅུ་གསུམ་ཡིན་པར་སེམས་སོ། །དེ་ནས་སྙིང་དང་།
གློ་བ་དང་། མཆིན་པ། མཆེར་པ་མཁལ་མ་གཉིས་ཏེ་དོན་དྲུག་དང་། ཕོ་་་་་
དང་། མཁྲིས་པ་དང་། ལོང་དང་རྒྱུ་མ་དང༌། གཉེ་མ་དང༌། ལྒང་པ་དང་། །
བསམ་སེའུ་སྟེ། སྣོད་བདུན་དང་དྲིལ་བས་དོན་སྣོད་ཀྱི་གནད་བཅུ་གསུམ་ཡིན་
ནོ། །འོ་ན་སྐྱེས་པ་ལའང་གཉེ་མ་ཡོད་དམ་ཞེ་ན། གཉེ་མ་མེད་པ་ནི་མ་ཡིན་ཏེ།
གལ་ཏེ་མེད་ན་མཚན་འགྱུར་བ་ཅན་གྱི་རིས་སྐྱེས་པ་བུད་མེད་དུ་གྱུར་པ་ལ་ཕྲུ་
གུ་མི་འབྱུང་བའི་སྐྱོན་ཡོད་དེ། དེ་ལྟར་ཡང་མ་ཡིན་ནོ། ། །
(༧)བདུན་པ། རྩ་གནད་བརྒྱ་དང་དགུ་བཅུ་ཐམ་པ་ནི་མགོ་ལ་རེ་ཐག་་་་
བཞི་དང་ཕྱི་ནང་དུ་རྒྱུ་བ་དང་གཅིག ཚངས་པའི་སྐུད་པ་གཅིག་སྟེ་ཀླད་པའི་་
རྩ་དྲུག་དང་། གཟེར་རྩ་དགུ་དང་འཕྲེད་ཉལ་དང་འཁྱམ་པོ་རེ་རེ་སྟེ་རུས་རྩ་་
བཅུ་གཅིག་དང་། སོ་རྩ་ལྡད་བྱེད་གཉིས་དང་། སྡོམ་རྩ་སུམ་མདོ་རིས་གཅིག་
སྟེ་ཆུ་རྩ་གསུམ་དང་། ལྟག་ཟུར་ན་ལྟག་རྩ་ནག་པོ་གཉིས་དང་། རྣ་བའི་ཕྱི་རྒྱབ་
ཚོན་གང་ན་ཕྱི་ལྗོན་གཉིས་དང་། ནང་ངོས་ན་ནང་ལྗོན་གཉིས་དང་། མུར་་་་་
• 96 •



གོང་ཟུར་ན་ལྟག་རལ་འཁྱུག་རྩ་གཉིས་དང་། དཔྲལ་བའི་དཀྱིལ་ན་གསེར་་་་་
མདུང་དངུལ་མདུང་གཉིས་དང་། མཚུལ་པའི་འགྲམ་ན་མཚུལ་རྩ་ནག་པོ་་་་་
གཉིས་དང་། མུར་གོང་གཤོང་ན་མཐོང་བྱེད་ཀྱི་མིག་རྩ་གཉིས་དང་། མུར་་་་་
འགྲམ་གྱི་སྟེང་ན་སོ་རྩ་འཕར་མ་གཉིས་ཏེ་རྩ་རྣམས་དྲིལ་ནས་མགོ་ལ་རྩ་གནད་
སུམ་ཅུ་སོ་དྲུག་དང་། སྐེ་ལ་གློ་བུ་སྙིང་རྩ་གསེར་སྐུད་དེ་གཅིག སྙིང་རྩ་་་
གཉིད་ལོག་གཉིས་དང་། དེ་ནས་ཕྱིར་ཕུན་རེ་ན་རྩ་ནག་གཉིས་དང་། དེ་
ནས་ཕྱིར་ཕུན་རེ་ན་རྩེ་ཆུང་གཉིས་དང་། ཆུ་རྩ་སྦུ་གུ་ཅན་གཉིས་དང་།
འཇའ་བྱེད་གཉིས་དང་། རཏྟ ་གཉིས་དང༌། དར་གྱི་དཔྱངས་ཐག་བཅུ་་་
གསུམ་སྟེ། དྲིལ་བས་སྐེ་ལ་གནད་ཉི་ཤུ་རྩ་དྲུག་དང༌། བྱང་ཁོག་ལ་གོང་དུ་་་་་
བཤད་པའི་སྙིང་རྩ་དྲུག་དང༌། གློ་རྩ་ཉི་ཤུ་རྩ་བཞི་དང་། མཆིན་རྩ་གཉིས་དང་།
མཆེར་རྩ་གཉིས་དང་། ཕོ་བའི་རྩ་ལྔ་དང་། ལོང་གི་རྩ་གཉིས་དང་། རྒྱུ་མའི་རྩ་
གཉིས་དང་། བསམ་སེའུའི་རྩ་གཉིས་དང་། ལྒང་པའི་རྩ་ （ གསུམ་དཔྱད།
གཉིས་དང་། མཁྲིས་པའི་རྩ་གཉིས་དང་། སྦས་པའི་བརྒྱད་དེ་དྲིལ་བས་བྱང་་་་
ཁོག་རྩ་གནད་ལྔ་བཅུ་རྩ་བརྒྱད་དང་། ཡན་ལག་ལ་གོང་དུ་བཤད་པའི་དཔུང་
པའི་ལུག་གཞུག་མཚམས་ཆུ་རྩ་གཉིས་ཞེས་པ་ལ་སོགས་པ་རླུང་འཕྱོ་ཞིང་བྱ་བ་
ཉམས་པའི་རྩ་གནད་བཅུ་དང་། ཁྲག་རྩ་མེ་ལོང་འོག་གི་སྔོན་བུ་གཉིས་དང་། །
ཨུ་ཟུར་ཁུག་པ་གཉིས་དང་། དཔུང་ནང་དུང་འབུད་གཉིས་ཏེ་གློ་རྩ་དྲུག་ནི་་་
ནང་ཐིག་སོགས་པའི་གནད་དང་། མཁྲིས་རྩ་གསེར་ཁ་གཉིས་དང་། །
གཤའ་རིངས་གཉིས་ཏེ་བཞི་ནི་མཁྲིས་ཚད་སྐྱེད་པའི་གནད་དང༌། སྣོད་ཀ་
གཉིས་དང་། རུ་ཐུང་གཉིས་དང་། བརླ་ནང་རྩ་ཆེན་གཉིས་དང་། མཆིན་རྩ་་་
སྨད་གསུམ་གཉིས་ཏེ་བརྒྱད་ནི་ཁྲག་འཆོར་བའི་གནད་དང་། དཔྱི་ཡི་ཁ་གཟར་
• 97 •



མཁལ་རྩ་ནག་པོ་གཉིས་ཞེས་སོགས་མཁལ་རྩ་དྲུག །མཆེར་རྩ་གཉིས་ཏེ་བརྒྱད་
ནི། བད་ཀན་གྲང་བ་སྐྱེད་པའི་གནད་དང་། རྐང་མཐིལ་གྱི་བཞག་འདྲ་མཐིལ་
འཕྲོག །གནད་ལ་སོགས་པ་རླུང་ཁྲག་འདོམ་རྩ་ཉི་ཤུ་རྩ་བཞི་ནི་སྟོད་དུ་ཚ་བ་་་
འཆོར་ཞིང་འཆི་བའི་གནད་དེ་ཡན་ལག་ལ་རྩ་གནད་དྲུག་ཅུ་ནི་མན་ངག་རྒྱུད་
ཀྱི་རྨ་བཅོས་ཀྱི་སྐབས་སུ་གསལ་བར་བཤད་ཅིང་། དེར་མི་གསལ་བ། ཡན་ལག་
ལ་རྩ་གནད་བཅུ་མ་ཚང་བ་གཏར་བའི་གསེབ་ནས་གློ་སྙིང་འདོམ་རྩ་གཉིས་་་
དྲུག་མགོ་གཉིས་དང་ལྷང་རྩ་གཉིས་དང་། བྱིན་གཞུག་གཉིས་དང་། ལོང་རྩ་་་
གཉིས་ཏེ་བཅུ་བསྣན་པས་ཡན་ལག་ལ་བདུན་ཅུ་ཡིན་པར་སེམས་སོ། །དེ་ལྟར་
མགོ་སྐེ་བྱང་ཁོག་ཡན་ལག་རྣམས་ཀྱི་རྩ་གནད་རྣམས་དྲིལ་བས་བརྒྱ་དང་དགུ་
ཅུ་ཐམ་པ་ཡོད་ཅེས་པའོ། ། །
འདི་དག་གི་གྲངས་བགྲང་ཚུལ་ཡང་འབུམ་ནག་དང་འབུམ་ཆུང་ལ་གཞི་
བྱས་ཤག་མགོན་དང་དཔལ་མགོན་གྱིས་ཀྱང་བགྲང་ལུགས་ནོར་བ་དང་།
གྲངས་ལྷག་པ་དང་ཆད་པ་སོགས་གཞུང་དང་མི་མཐུན་པ་དུ་མ་སྣང་བ་དང་། །
བྲང་ཏིའི་ཐིག་འགྲེམས་ཀྱང་གཞུང་དང་མི་མཐུན་པས་མི་འཐད་ཅིང་འདིར་་་་
བཤད་པ་རྣམས་མན་ངག་རྒྱུད་ཀྱི་རྨ་བཅོས་ཀྱི་སྐབས་དང་བསྟུན་ནས་བཤད་་
པ་དང་མཐུན་པའོ། །
མགོ་བོ་ལ་སོགས་པ་གནད་ཀྱི་སྡོམ་ཚིག་སྟོན་པ་ནི། མགོ་ལ་ང་གཉིས་སྐྱེ་
ལ་སོ་གསུམ་གནས། །དགུ་བཅུ་གོ་ལྔ་བྱང་ཁོག་སྟོད་སྨད་གནས། །
བརྒྱ་དང་རྩ་གཉིས་ཡན་ལག་བཞི་ལ་གནས། །གནད་ཀྱི་རྣམ་གྲངས་་་
སུམ་བརྒྱ་རྩ་གཉིས་བཤད། །ཅེས་གསུངས་པའི་དོན། མགོ་ལ་ཤ་གནད་ལྔ།
རུས་གནད་བཅུ་གཅིག །རྩ་གནད་སུམ་ཅུ་སོ་དྲུག་སྟེ། མགོ་ལ་གནད་ང་གཉིས།
• 98 •



སྐེ་ལ་ཤ་གནད་བཞི། རུས་གནད་གཅིག །ཆུ་རྒྱུས་ཀྱི་གནད་གཉིས། རྩ་གནད་་
ཉེར་དྲུག་སྟེ། སྐེ་ལ་གནད་སོ་གསུམ་གནས་ཤིང་། བྱང་ཁོག་ལ་ཤ་གནད་བཅུ་་་
བཞི། རུས་གནད་བཅུ། དོན་སྣོད་གནད་བཅུ་གསུམ། རྩ་གནད་ལྔ་བཅུ་ང་་་་་་
བརྒྱད་དེ། གནད་དགུ་བཅུ་གོ་ལྔ་ནི་བྱང་ཁོག་སྟོད་སྨད་ལ་གནས་པའོ། །
ཡན་ལག་ལ་ཤ་གནད་ཉི་ཤུ་རྩ་གཉིས། ཚིལ་གནད་བརྒྱད། རུས་གནད་་་་
བཅུ། ཆུ་རྒྱུས་ཀྱི་གནད་བཅུ་གཉིས། རྩ་གནད་བདུན་ཅུ་སྟེ་དྲིལ་བས་གནད་་་་
བརྒྱ་དང་ཉི་ཤུ་རྩ་གཉིས། ཡན་ལག་བཞི་ལ་གནས་པ་སྟེ་སྤྱིར་དྲིལ་བས། གནད་
ཀྱི་རྣམ་གྲངས་སུམ་བརྒྱ་རྩ་གཉིས་བཤད་པའོ། །དེ་རྣམས་ཐ་དད་དུ་རྩིས་པས་
མགོ་ལ་གཉན་པའི་གནད་ལྔ་བཅུ་ང་གཉིས། སྐེ་ལ་སོ་གསུམ། བྱང་ཁོག་ལ་དགུ་
བཅུ་གོ་ལྔ། ཡན་ལག་ལ་བརྒྱ་དང་རྩ་གཉིས་རྣམས་གཞུང་བཞིན་འགྲིག་ཅིང་། །
ཡན་ལག་གི་སྐབས་ཀྱི་རྩ་གཉིས་ཞེས་པ་ཉི་ཤུ་རྩ་གཉིས་ཡིན་ཞིང་། དེ་རྣམས་་་
བསྡོམས་པས་གནད་ཀྱི་རྣམ་གྲངས་སུམ་བརྒྱ་རྩ་གཉིས་ཡོད་ལ་དེའི་རྩ་གཉིས་་
ཞེས་པ་གཉིས་ཡིན་པ་ཡང་འགྲིག་གོ། །
རབ་ཏུ་གཉན་པ་དང་། འབྲིང་དུ་གཉན་པ་དང་། ཅུང་མི་གཉན་པ་་་་
རྣམས་ཀྱི་ཚུལ་སྟོན་པ་ནི། དེ་ལ་རབ་ཏུ་གཉན་པ་དགུ་བཅུ་དྲུག། །མཚོན་
ཟིན་སྲོག་འདོར་མཁས་ཀྱང་བཅོས་སུ་མེད། །འབྲིང་དུ་གཉན་པ་བཞི་
བཅུ་རྩ་དགུར་བཤད། །མཁས་པ་རྣམས་ཀྱིས་བཅོས་སུ་བཏུབ་པ་ཡིན།།
དེ་ལས་ལྷག་མ་གནད་དུ་བསྟན་ན་ཡང་། །གཉན་པར་མ་བཤད་ཀུན་
གྱིས་གསོ་བར་ནུས། །ཞེས་གསུངས་པའི་དོན། མགོ་སྐེ་བྱང་ཁོག་ཡན་ལག་དེ་
རྣམས་ལ། གཉན་པའི་གནད་ཀྱི་ནང་ནས་རབ་ཏུ་གཉན་པ་དགུ་བཅུ་གོ་དྲུག་་
ནི་མཚོན་གྱིས་ཆེར་ཟིན་ན། ཕལ་ཆེར་སྲོག་འདོར་ཞིང་མཁས་ཀྱང་བཅོས་སུ་་་
• 99 •



མེད་པ་དང་། འབྲིང་དུ་གཉན་པའི་གནད་ནི་བཞི་བཅུ་རྩ་དགུར་བཤད་པ་་་་
རྣམས་མཁས་པ་རྣམས་ཀྱིས་བཅོས་སུ་བཏུབ་པ་ཡིན་ཅིང་། དེ་ལས་ལྷག་མའི་་
གཞན་པ་རྣམས་གནད་ཀྱི་མིང་དུ་བསྟན་ན་ཡང་བཅོས་དཀའ་བའི་གཉན་པར་
མ་བཤད་ཀུན་གྱིས་གསོ་བར་ནུས་ཞེས་པའོ། །
འདིའི་སྐབས་སུ་ལུས་གནས་ལེའུ་བཞི་པའི་རྩ་འགྲེལ་ལས། གནད་ནི་བརྒྱ་
ལས་བདུན་ལྷག་པ། ཞེས་བྱ་བ་ལ་ལུས་འདིར་གནད་ནི་བརྒྱ་དང་བདུན་ཡོད་
པས་ན། བརྒྱ་ལས་བདུན་ལྷག་པ་ཞེས་བྱའོ། །ཞེས་དང༌། ཤ་རྒྱུས་རུས་པ་རྩ་་་་
ཆེན་དང་། རྩ་དང་ཚིགས་ནི་འདུས་པ་རུ། གནད་ཅེས་བྱ་སྟེ་དེས་ན་དེར། སྲོག་
ནི་ལྷག་པར་གནས་པ་ཡིན། ཞེས་དང་། གནད་དུ་ཕོག་ན་ཆུང་ངུས་ཀྱང་། ཕལ་
ཆེར་ཤིན་ཏུ་གནོད་པ་ཡིན། ཞེས་བྱ་བ་ལ། གང་གི་ཕྱིར་གནད་དུ་ཕོག་ན།
ཚབས་ཆུང་ངུས་ཀྱང་ཕལ་ཆེར་ཞེས་པ་ཤིན་ཏུ་མང་དུ་གནོད་ཅིང་སྡུག་བསྔལ་
བར་བྱེད་པ་ཡིན་ནོ། །ཞེས་བཤད།
རབ་ཏུ་གཉན་པ་དགུ་བཅུ་གོ་དྲུག་གང་ཞེ་ན། དེ་ཡང་ཐོག་མར་གཞན་་་་
ལུགས་བརྗོད་པར་བྱ་བ་སྟེ། འབུམ་ནག་འབུམ་ཆུང་ལས་ཀྱང་རྐང་གྲངས་མ་་་
ཚང་། ཤག་མགོན་དཔལ་མགོན་མཐུན་པར་དེ་ལ་རབ་ཏུ་གཉན་པ་དགུ་བཅུ་་
གོ་དྲུག་ཡོད་དེ། ཤའི་གནད་ལ་བྱིན་སྙིང་མཆིན་དྲི། རླིག་འབྲས་རྣམས་ལ་་་་་
གཉིས་གཉིས་ཏེ་དྲུག །ཚིལ་བུའི་གནད་བརྒྱད། དོན་སྣོད་ཀྱི་གནད་བཅུ་གསུམ།
རུས་པའི་གནད་ལ་མཁར་མཚམས། ལྟག་པ་སྲེ་ལོང་པ་གཉིས། ལོང་བུ་སྟེ་དྲུག །
རྩའི་གནད་ལ་སྲོག་རྩ། སྦས་པའི་རྩ་བརྒྱད། ཚངས་པའི་སྐུད་པ། གཉན་གྱི་རེ་
ཐག །ཕྱི་ནང་རྒྱུག་པ་རྩེ་འདྲ་རྩེ་བུག་ནག །དར་དཔྱངས་བཅུ་གསུམ། ཕྲ་ཁབ།
ཕོ་རྩ་ལྔ། ཡན་ལག་གི་སྙིང་རྩ་བཞི་སྟེ་དྲུག་ཅུ་རྩ་གསུམ། སྤྱིར་སྡོམ་པས་དགུ་་་
• 100 •



བཅུ་གོ་དྲུག་རབ་ཏུ་གཉན་པས་སྲོག་འཕྲོག་པའི་གནད་ཡིན་ནོ། །ཞེས་བཤད་་་
ཅིང་། འགྲེལ་པ་བཞི་ཀ་མཐུན་པར་སྙིང་རྩ་བཞི་ཞེས་བཤད་ནའང་། ཉེར་་་་་
བཞིའི་ཉི་ཤུ་ཆད་པར་གསལ་ཞིང་། གལ་ཏེ་བཞིར་འདོད་ན་རྐང་གྲངས་ཀྱང་་
མི་ཚང་། མཆིན་དྲི་གནད་སུམ་ཅུ་རྩ་གཉིས་ཀྱི་ཁོངས་སུ་མི་གཏོགས། ཕོ་བའི་་
རྩ་ལྔ་རབ་ཏུ་གཉན་པར་མ་བཤད་པས། བགྲང་ལུགས་འདི་རྣམས་གྲངས་གང་
འགྲིག་མ་གཏོགས་གཞུང་དང་མཐུན་པ་མིན་ནོ། ། །
རང་ལུགས་ཇི་ལྟར་ཞེ་ན། མན་ངག་རྒྱུད་དང་སྦྱར་ནས་བཤད་པར་བྱ་སྟེ།
མགོ་ལ་རུས་པའི་གནད་ཀྱི་ནང་ནས་སྡུད་སྒོ་བཞི་གང་རུང་དུ་ཆགས་ན་ཚབས་
ཆེ་ན་རབ་ཏུ་གཉན་ཏེ། མན་ངག་རྒྱུད་ལས། ངན་པ་སྡུད་སྒོ་བཞིར་ཕོག་འཆི་་་
བའི་གནས། ཞེས་གསུངས་ཞིང་འོག་མ་རྣམས་མན་ངག་རྒྱུད་ཀྱི་ལུགས་ལས་་་་་
རྟོགས་པར་བྱའོ། །སྐེའི་རྩ་གནད་ཀྱི་ནང་ནས་གློ་བུ་སྙིང་རྩ་གསེར་གྱི་སྐུད་པ་
གཅིག་དང་། སྙིང་རྩ་གཉིད་ལོག་གཉིས་དང་། སྙིང་རྩ་རྩེ་ནག་གཉིས་དང་། གློ་
སྙིང་འདོམ་པའི་ཁྲག་རྩ་རྩེ་ཆུང་གཉིས་དང་། ཆུ་རྩ་སྦུ་གུ་ཅན་གཉིས་དང་། ཆུ་
རྩ་སྒྲིལ་མ་གཉིས་དང་། ནང་རྩ་བཅུ་གསུམ་རྣམས་རབ་ཏུ་གཉན་པ་ཡིན་ཏེ་
འཕར་རྩ་ཨོལ་གོང་མིད་པའི་བར་ན་ཡར་ན། གློ་བུ་སྙིང་རྩ་གསེར་གྱི་སྐུད་པ་་་
ཡོད། དེ་ཆོད་རྩིད་བུ་སོ་སྙིང་ཟིན་པ་འདྲ། ཞག་གྲངས་བཅུ་གཅིག་ཚུན་ཆད་་་
ནང་དུ་འཆི། ཞེས་དང་། སྙིང་རྩ་གཉིད་ལོག་རྩེ་འདྲ་རྣམ་གཉིས་ཡོད། རྩ་དེ་་་་
རྦད་དེ་ཆོད་ན་ཨ་ཅང་ཆེ། ཞེས་དང་། སྙིང་རྩ་རྩེ་ནག་རྣམ་པ་གཉིས་ཡོད་དེ།
རྩ་དེ་ཆོད་པར་མ་གྱུར་བཅོས་གླགས་ཡོད། ཅེས་པས་ཆོད་ན་འཆི་བར་འགྱུར་་
བ་དང་། གློ་སྙིང་འདོམ་པས་ཁྲག་རྩ་ཆེ་ཆུང་ཡོད། དེ་ཆོད་ཁྲག་མི་ཆོད་དེ་་་་་
འབོག་ནས་འཆི། ཞེས་དང་། ཆུ་རྩ་སྦུ་གུ་ཅན་ཞེས་བྱ་བ་ཡོད། དེ་ཕྱིར་ཚོན་་་་་
， 101 •



གང་ཆུ་རྩ་སྒྲིལ་མ་ཡོད། དེ་གཉིས་ཆོད་ན་གཡས་གཡོན་སྣེ་སྣོལ་བྱེད། གཉའ་་་
རེངས་སྨད་འཕྱེས་དྲི་ཆུ་འགགས་ནས་འཆི། ཞེས་དང་། ནང་རྩེ་བཅུ་གསུམ་་་་་
ཆོད་ན་དྲི་ཆུ་སྡོམ། ཡན་ལག་གཅུད་ལ་བོར་སྙམ་ལོག་པར་འཛིན། ཁ་ཁ་ལྕེ་་་
སྐམ་གདོང་སྣུམ་མིག་སྤྲིན་སེར། མགོ་འཁོར་ཟས་སྐྱུག་མཁས་ཀྱང་བཅོས་སུ་་་
མེད། ཅེས་སོ། །
སྐེའི་ཤ་གནད་རབ་ཏུ་གཉན་པ་ནི། ཨོལ་གོང་དང་མིད་པ་གཉིས་ཡིན་ཏེ།
ཨོལ་གོང་མིད་པ་རྐེད་དུ་ཆད་ན་འཆི། ཞེས་དང་། སྐེའི་རྒྱུས་གནད་རབ་ཏུ་་་
གཉན་པ་གཉིས་ཡིན་ཏེ། ལྟག་པའི་ཆུ་ལེབ་ཆོད་ན་སྨོས་ཅི་དགོས།
གཤགས་ཀྱང་ཕོག་སྔ་འགྱེལ་སྔར་འགྲོ་བ་ཡིན། ཞེས་པས་ཆོད་ན་འཆི་བའི་་་་
གནད་ཡིན་ནོ། ། །
བྱང་ཁོག་གི་དོན་སྣོད་རྣམས་རབ་ཏུ་གཉན་ཅིང་ཁྱད་པར་སྙིང་ལ་ཕོག་ན་
རབ་ཏུ་གཉན་ཏེ། ཁྱད་པར་སྙིང་ལ་མཚོན་ཕོག་བཏོན་དུས་འཆི་ཞེས་དང་། གློ་
བ་མའི་ནང་ནས། སྟག་མགོ་དང་སྒང་དང་རྩིབ་དང་གློ་གཤམ་རྣམས་རབ་ཏུ་་
གཉན་ཏེ། ལྟག་མགོ་ཟིན་ན་ཞག་བདུན་དུས་ནས་འཆི། གློ་སྒང་བདུན་དགུ་་་
རྩིབས་ལ་དགུ་བཅུ་གཅིག །གློ་གཤམ་བཅུ་བདུན་ཅུ་དགུའི་དུས་ནས་འཆི།
ཞེས་པའི་གློ་བ་(སྐྱར་པར་བྱས་རྐྱེན་གཏན་ནས་མི་གསལ་བས་ཐབས་ཟད།
དག་སྒྲིག་པས།)གློ་བ་བུ་ལ་ཕོག་ན་རབ་ཏུ་གཉན་ཏེ། གློ་བུ་གང་ལ་ཕོག་ཀྱང་་་་
མྱུར་དུ་འཆི། ཞེས་དང་མཆིན་པ་རབ་ཏུ་གཉན་ཏེ། མཆིན་པ་རྩི་ཉམས་གྱུར་་་་
པའི་འཆི་བ་སྟེ། ཚབས་ཆེ་ཁྲག་ཏུ་འཁྲུ་སྐྱུག་ཕོག་དུས་འཆི། ཞེས་དང་། མཆེར་
བའི་ཆ་ག་རབ་ཏུ་གཉན་པ་སྟེ། མཆེར་པའི་ཆ་ག་སྙིང་འདར་གྲང་ཤུམ་བྱེད། །
ཁོང་སྦོ་ཕྱི་ས་འགགས་ཏེ་ལྔ་ནས་འཆི། ཞེས་དང་། མཁལ་མའི་འབྲས་བུ་གཉིས་
• 102 •



རབ་ཏུ་གཉན་སྟེ། མཁལ་འབྲས་གཉིས་ལ་རྩི་ཉམས་གྱུར་པས་འཆི། ཞེས་དང་།
ཕོ་བའི་རྗེམས་རབ་ཏུ་གཉན་ཏེ། ཐེར་ཕོག་འཚོ་སྟེ་རྗེམས་ལ་ཕོག་པ་ནས་འཆི།
ཞེས་དང་། མཁྲིས་པ་ཕུག་ན་རབ་ཏུ་གཉན་སྟེ། མཁྲིས་པ་ཕུག་ན་མཁྲིས་པ་་་་
འཁྲུ་སྐྱུག་འཆི། ཞེས་དང༌། ལོང་སྟོད་རབ་ཏུ་གཉན་ཏེ། ལོང་སྟོད་ལུ་གུ་མགོར་
ཕོག་གླང་ཐབས་ན། ཁྲག་རུལ་འཁྲུ་སྐྱུག་ཞག་དགུའི་དུས་ན་འཆི། ཞེས་དང་རྒྱུ་
མ་ཕུག་ན་རབ་ཏུ་གཉན་ཏེ། རྒྱུ་མ་ཕུག་ན་ལུས་པོ་འདུག་མི་ཚུགས། ཟུག་ཆེ་་་
མཚན་མ་ཉེད་ལ་ཚ་འབྲབ་བྱེད། རྒྱུ་མ་བུག་པ་དུ་ཡོད་ཞག་རེ་ཐུབ། ཅེས་དང་།
གཉེ་མ་ཕུག་ན་རབ་ཏུ་གཉན་པ་སྟེ། གཉེ་མ་ཕུག་ན་སྲིན་བུ་གྱེན་འཐུར་འབྱུང་།
ཧས་འདེབས་ཐལ་མོ་རྡེབ་ན་གཅིག་ནས་འཆི། ཞེས་དང་། སྣང་པའི་ཁ་ལ་སོང་
ན་རབ་ཏུ་གཉན་ཏེ། ལྒང་པ་བསྣད་ཕུག་དྲི་ཆུ་སྲིའམ་རྡུགས་ཁ་ལ་སོང་ན་འཆི་
སྟེ་ཐེར་ལ་འཚོ། ཞེས་དང་། བསམ་སེར་ཚབས་ཆེར་ཕོག་པ་རབ་ཏུ་གཉན་ཏེ།
བསམ་སེར་ཕོག་ན་ལུས་སྦྲིད་གན་རྐྱལ་འགྱེལ། འདྲེ་ལྡོག་བྱེད་ཚབས་ཆུང་ན་་་་
འཚོ་བ་ཡོད། ཅེས་པས་ཚབས་ཆེ་ན་འཆི་བར་བཤད། །
བྱང་ཁོག་གི་ནང་རྩ་སྦས་པའི་རྩ་བརྒྱད་རབ་ཏུ་གཉན་ཏེ། ནང་རྩ་ཀུན་་་་
དང་སྙིང་རྩ་གློ་བུ་གཉན་ཞེས་སོ། །ཡན་ལག་གི་རྨེན་བུའི་གནད་བརྒྱད་རབ་ཏུ་
གཉན་ཏེ། རྨེན་བུའི་གནད་ནི་སྐྱོགས་རའི་ཚིགས་མཚམས་ནས། ཕྲག་གོང་སོར་
བཞི་རྨེན་བུ་མགོ་སྔོན་གནད། ཁྱི་ཁྲོས་སྣ་ནས་གྱེན་དུ་སོར་ལྔ་ན། དཔུང་པའི་་
རྨེན་བུ་སྨུག་པོ་གནས་པ་ཡིན། པུས་མོ་ཕྱི་ཟུར་ཚིགས་ཀྱི་མཚམས་ན་ཡར། མཐོ་
གང་བཅལ་བ་རྨེན་བུ་དཀར་པོའི་གནད། དེ་ནས་སོར་གསུམ་སྦྲུལ་མགོ་་་་
གདེངས་པའི་གནད། དེ་བརྒྱད་ལྷོག་ཐབས་སྐྲངས་དང་སྲོག་འཕྲོག་གནད།
ཅེས་དང་། ཡན་ལག་གི་རྩ་གནད་ཀྱི་ནང་ནས་རླུང་ཁྲག་གཉིས་འདོམ་སྙིང་རྩ་
• 103 •



ཉི་ཤུ་རྩ་བཞི་ནི་རབ་ཏུ་གཉན་ཏེ། རླུང་ཁྲག་གཉིས་འདོམ་འཕར་བའི་སྙིང་རྩ་ནི།
རྐང་པའི་མཐིལ་ན་བཞག་འདྲ་མཐིལ་འཕྲོག་གནད། བོལ་གོང་སྟེང་ན་འགུལ་
རྩ་ནག་པོའི་གནད། ནང་ལོང་ནང་ཁུད་ལྕགས་ཀྱི་སྲན་མའི་གནད། ངར་་་་་
གདོང་ཐུར་བར་གསེར་གྱི་ཀ་གདུང་གནད། སྒབ་ཁུང་ནང་ན་སྒྲུབ་རྩ་ནག་པོའི་
གནད། སྣེ་ས་ཁུད་ན་སྙིང་རྩ་མིག་དམར་གནད། ལག་མཐིལ་སྲིན་ལག་འོག་ན་
མྱུར་བའི་གནད། མཛུབ་མོ་ཆུང་གི་འོག་ན་འགུལ་རྩའི་གནད། རུས་པ་འབུར་
པོའི་སྟེང་ན་བལྟ་རྩའི་གནད། མར་ཟུར་ཆུ་བའི་བར་ན་བླ་རྩའི་གནད། གྲུ་མོ་་
ནང་ཁུད་ཨ་སོ་ལི་ཀའི་གནད། མཆན་ཁུང་ནང་ན་སྙིང་རྩ་དངུལ་མདུང་གནད།
དེ་ལྟར་རྩ་བཞི་ཁུག་པར་བརྒྱུས་པ་ལ། ཕྱི་རུ་འབུར་བས་གནད་དུ་བསྟན་པ་སྟེ།
སྟོད་དུ་ཚ་བ་འཆོར་ཞིང་འཆི་བའི་གནད། ཅེས་བཤད། ཡན་ལག་ལ་ཤ་གནད་
ཀྱི་ནང་ནས་བྱིན་སྙིང་དང་། སྦལ་ནག་གི་ཤ་གནད་ལ་རབ་ཏུ་གཉན་ཏེ། ཞྭ་ལ་
བྱིན་སྙིང་སྦལ་ནག་རབ་ཏུ་གཉན། ཞེས་དང་། ཡག་ལག་ལ་རུས་པའི་གནད་ཀྱི་
ནང་ནས་པུས་མོ་དང་། དཔུང་པ་དང༌། ལོང་བུ་དང་། སྲེ་ལོང་སྟེ། རུས་གནད་
བརྒྱད་རབ་ཏུ་གཉན་ཏེ། ཚིགས་ལ་པུས་མོ་དཔུང་པ་རབ་ཏུ་གཉན། རུས་ལྷག་
ལོང་བུ་སྲེ་ལོང་རབ་ཏུ་གཉན། ཞེས་སོ། །དེ་ལྟར་རབ་ཏུ་གཉན་པ་དགུ་བཅུ་གོ་
ལྔ་དང་། དེའི་སྟེང་དུ་སྐྱེ་དང་བྱང་ཁོག་གི་རུས་གནད་ལ་སོང་བ་རྒྱུངས་པ་་་་
གནད་པ་ནི་རྒྱུས་པའི་གནད་གཅིག་སྟེ། དགུ་བཅུ་གོ་དྲུག་གོ། །
རྒྱུངས་པའི་གནད་དེ་ཇི་ལྟར་བསྟན་ཞེ་ན། སྐེའི་སྐབས་ལས། ལྟག་པ་་་་་
མཁར་མཚམས་རྒྱུངས་པའི་གནད་ཡིན་ཏེ། རྒྱུངས་པ་ཟིན་ན་ལྟག་པ་དགྱེ་བོར་
འགྲོ། མགོ་ལྕི་ཁ་ལྕེ་སྐམ་ལ་དྲི་ཆུ་སྡོམ། མིག་འགྲིབ་སྟོད་གཟེར་སྐྱིད་འཁྲིལ་ཡན་
ལག་ཕྲ། གསོ་བའི་ཐབས་མེད་བདུན་དགུའི་དུས་ན་འཆི། ཞེས་བྱང་ཁོག་གི་་་
• 104 •



སྐབས་སུ། མཁར་དང་མཁར་མཚམས་གཞུག་རུས་གཉན་པ་སྟེ། རྒྱུངས་པར་
མ་སླེབ་མདེའུ་མ་ལས་འཚོ། རྒྱུངས་ཟིན་ལྟག་པ་དགྱེ་ལ་སྐྱིད་པ་འཁྲིལ། རྨ་་་་
ཆེས་དྲི་ཆུ་སྡོམ་ན་བདུན་ནས་འཆི། ཞེས་པས་བསྟན་ནོ། མཆིན་དྲི་དཀར་པོ་་་
དར་དཀར་ཡོལ་བ། མཆིན་དྲི་ནག་པོ། གཞང་ནག་པོ་ཀླད་རྩ་ཆེན་པོ། མཁལ་
ཐག །སྲོག་རྩ་ནག་པོ་རྣམས་མན་ངག་རྒྱུད་ནས་རབ་ཏུ་གཉན་པར་བཤད་པ་་
ལྟར་ན། རབ་ཏུ་གཉན་པ་བརྒྱ་དང་གསུམ་དུ་འགྱུར་ནའང་། གཉན་པའི་་་་
གནད་སུམ་བརྒྱ་རྩ་གཉིས་ཀྱི་ཁོངས་སུ་མི་གཏོགས་པས། དེ་རྣམས་དགུ་བཅུ་གོ་
དྲུག་གི་སྟེང་དུ་བསྣན་པར་བྱ་བ་མ་ཡིན་ནོ། ། །
འབྲིང་དུ་གཉན་པ་བཞི་བཅུ་རྩ་དགུ་གང་ཞེ་ན། དེ་ཡང་ཐོག་མར་གཞན་
ལུགས་བརྗོད་པར་བྱ་སྟེ། འབུམ་ནག འབུམ་ཆུང་ཤག་མགོན་དཔལ་མགོན་་་
རྣམས་མཐུན་པར། འབྲིང་དུ་གཉན་པ་བཞི་བཅུ་རྩ་དགུ་ཡོད་དེ། ཤ་གནད་ལ་
བཤུལ་ཤ་གཉིས་ཀ སྙིང་སྦལ་ནག་གཉིས། ཨོལ་གོང་མིད་པ་གཉིས་ཏེ་བརྒྱད།
ཆུ་རྒྱུས་ལ་ལྟག་པའི་ཆུ་ལེབ་གཉིས། རུས་གནད་ལ་སྡུད་སྒོ་བཞི། འཕྲེད་ཉལ་་་
གཉིས། བྲང་རུས། གཞུག་ཐུང་། དཔྱི། དཔུང་པ། པུས་མོ་དང་བཅུ་གསུམ་རྩ་
གནད་ལ་སུམ་མདོ་རིས། ཆུ་རྩ་དྲུག རྩེ་ཆུང་གཉིས། ཚིགས་འགྲམ་གཉིས།
མཁལ་མའི་རྩ་ནག སྔོན་པོ་ཕུག་པ། མཁྲིས་རྩ་ལྔ། རྩ་བོ་ཆེ། མཆེར་པའི་རྩ་
ནག་དང་རྩ་དྲུག་ཅུ་རྩ་དགུ་པོ་དེ་དག་འབྲིང་དུ་གཉན་པས་མཁས་པ་རྣམས་་་
ཀྱིས་བཅོས་སུ་བཏུབ་པར་བཤད་དོ། །ཞེས་བཤད་ནའང་། སྦལ་ནག་དང་ཨོལ་
གོང་། མིད་པ། ལྟག་པའི་ཆུ་ལེབ་སྡུད་སྒོ། པུས་མོ། ཆུ་བ། རྩེ་ཆུང་རྣམས་རབ་
ཏུ་གཉན་པས་འཆི་བའི་གནད་དུ་བསྟན་པ་འབྲིང་གི་གནད་དུ་བགྲང་བ་མི་་་་
འཐད་དེ། འཕྲེད་ཉལ་སུམ་མདོ་རིས་ཚིགས་འགྲམ་མཁལ་མའི་རྩ་ནག་སྔོན་པོ་
• 105 •



ཁུགས་པ་ལྔ། རྩ་བོ་ཆེ་མཆེར་པའི་རྩ་ནག་རྣམས་འབྲིང་པའི་གནད་དུ་བགྲང་་
བ་མན་ངག་རྒྱུད་ནས་མ་བཤད། རྩ་དྲུག་ཅུ་རྩ་དགུ་ཟེར་བ་བྱུང་བ་འབྲིང་གི་་
གནད་བྱུང་བ། འབྲིང་གི་གནད་ཅེས་དགུ་བགྲང་བ་དང་འབྲེལ་མེད། མདོར་
ན་གྲངས་གང་འགྲིག་ཅིག་མ་གཏོགས། རྒྱུ་མཚན་གང་ཡང་མི་སྣང་ངོ། །རྩ་་་་
གནད་གཉན་པ་བགྲང་ན། བྱང་ཁོག་གི་རྩ་གནདེ་རྐྱང་པ་ལ་བཞི་བཅུ་རྩ་དགུ་
ཡོད་དེ། མན་ངག་རྒྱུད་ལས། ཕྱི་རྩ་བྱང་ཁོག་སྟོད་ལ་སྙིང་རྩ་དྲུག བྲང་་་་་
རུས་གཡས་གཡོན་ནུ་མདུན་ཚོན་དོ་ན། སྙིང་རྩ་ཕྲ་ཁབ་ཐོང་གར་ཁ་་་་་
བཙུགས་འདྲ། སྒྲོག་རུའི་དཀྱིལ་ནས་ཐུར་དུ་ཚོན་གང་ན། སྙིང་རྩ་དངུལ་གྱི་་་
འབུ་རུ་གཟེར་བཏབ་འདྲ། ནུ་མའི་སྟེང་འོག་ཚོན་རེ་ནུ་རྩ་ཡོད། ཅེས་དང༌།
གློ་བ་མ་བུའི་ཕྱི་རྩ་ཉི་ཤུ་བཞི། ཞེས་པ་ནས། ཚང་ཚིང་ལས་བྱུང་གློ་རྩ་དུང་་་་་
འབུད་གཉིས། དཔུང་བའི་ནང་ངོས་ཕྱག་གང་ས་ན་གནས། ཞེས་པའི་བར་གློ་
རྩ་ཉི་ཤུ་རྩ་བཞི་བཤད་པ་དང་། མཆིན་རྩ་ཤ་རུ་མོན་རུ་རྣམ་པ་གཉིས། ལྷན་སྣ་
ལས་བྱུང་ནུ་མདུན་ཚོན་དོའི་ས། ཞེས་པ་ནས། ལྒང་པའི་ཆུ་རྩ་སྲོག་རྩ་སྲིད་རྩ་
གསུམ། མཚན་དབྲག་བར་གྱི་དབུས་དང་གཡས་གཡོན་གནས། དེ་ལྟར་བཤད་
པའི་རྩ་རྣམས་ཆོད་གྱུར་ན། ཕལ་ཆེར་འཆི་ཞིང་བཙན་བརྡུངས་ཐིགས་སུ་་་
འགྱུར། ཞེས་པའི་བར་མཆིན་རྩ་གཉིས། མཆེར་པའི་རྩ་གཉིས། མཁྲིས་པའི་རྩ་
གསུམ། ལོང་རྩ་གཉིས། བསམ་སེའུའི་རྩ་གཉིས། ལྒང་པའི་རྩ་གསུམ་རྣམས་ལ་
བཅུ་དགུ་སྟེ་བཞི་བཅུ་རྩ་དགུ་འབྱུང༌། རྩ་གནད་རྣམས་སྣོན་ན་གྲངས་ལྷག་་་་
པས་ཧ་ཅང་ཐལ་བར་འགྱུར་རོ། །དེ་ན་གནད་སུམ་ཅུ་རྩ་གཉིས་ཀྱི་ནང་ནས་་
རབ་ཏུ་གཉན་པ་དགུ་བཅུ་རྩ་དྲུག་དོར་བའི་ལྟག་རྩ་གནད་བཞག་པའི་འབྲིང་
དུ་གཉན་པ་བཞི་བཅུ་རྩ་དགུ་འདི་ལྟར་ཡིན་ཏེ། མགོ་ལ་ཤ་གནད་སྤྱི་གཙུག་་་
• 106 •



དང་། མཚོགས་མ་དང་། ལྟག་ཤ་དང་། མུར་གོང་གཉིས་རྣམས་འབྲིང་དུ་་་་་
གཉན་ཏེ། མན་ངག་རྒྱུད་ལས། སྤྱི་གཙུག་བཞག་སྒོར་འཁྱིལ་འདྲ་སྙིང་ལྟར་་་་
གཉན། མཚོགས་མ་གཞུ་ཤུལ་བཏང་འདྲ་གློ་ལྟར་འབྱེར། ལྟག་པ་ཉ་ལྡང་་་་་་
གཤིབས་འདྲ་མཆེར་ལྟར་སྦོ། མུར་གོང་ལུག་མཁལ་བརྩེགས་འདྲ་མཁལ་ལྟར་་
སྐང་། ཞེས་དང་། མགོ་ལ་རུས་གནད་མིག་འབོར་གཉིས་དང་། མཁུར་ཚོས་་
གཉིས་དང་། ཟ་འགྲམ་གཉིས་དང༌། སྣ་སྟེང་གཉིས་འབྲིང་དུ་གཉན་ཏེ། །
འཕྲེད་ཉལ་སྲུབས་སྟེང་མིག་འབོར་མཁུར་ཚོས་དང་། ཟ་འགྲམ་སྟེང་རྣམས་་་་
ཕོག་ས་འབྲིང་དུ་བཤད། ཅེས་དང༌། སྐེ་ལ་ལྟག་པ་མཁར་མཚམས་གཉིས་་་་
འབྲིང་དུ་གཉན་ཏེ། ལྟག་པ་མཁར་མཚམས་རྒྱུངས་པའི་གནད་ཡིན་ཏེ། ཞེས་་་
དང་། བྱང་ཁོག་ལ་ཚིགས་པའི་མཁར་དང་། གཞུག་རུས་དང་བྲང་རུས་དང་། །
བྱ་འདབ་དང་། ལྷ་རུ་རྩེ་དང་། དཔྱི་གཉིས་དང༌། སོག་པ་གཉིས་ཏེ། རུས་
གནད་དགུ་འབྲིང་དུ་གཉན་ཏེ། མཁར་དང་མཁར་མཚམས་གཞུག་རུས་གཉན་
པ་སྟེ། ཞེས་པ་དང་། བྲང་རུས་གཉན་ཏེ་ལྷ་བྱེར་འབྲས་སུ་འགྲོ། བྱ་འདབ་ལྷ་
རུ་རྩེ་དང་དཔྱི་སོགས་འབྲིང་། ཞེས་དང་བྱང་ཁོག་གི་ཤ་གནད་བཤུལ་ཤ་་་་
གཉིས་དང་། ནུ་ཤ་གཉིས་དང་། ལྟག་ཤ་གཉིས་དང་། བཞག་ཤ་དཀར་ནག་
གཉིས་དང་། གཉའ་ཤ་གཉིས་དང་། འདར་ཤ་གཉིས་དང་། འབྲོས་ཤ་གཉིས་
ཏེ། ཤ་གནད་བཅུ་དྲུག་འབྲིང་དུ་གཉན་ཏེ། སྒལ་འདབ་བཤུལ་ཤ་ནག་པོ་ཕྱི་་་
ནང་གཉིས། བྲང་གི་ནུ་ཤ་རྟ་ཟུར་རྟ་ཤ་དང་། མཆན་ཁུང་བཞག་ཤ་དཀར་་་་་
ནག་རྣམ་པ་གཉིས། ཐལ་གོང་གཉའ་ཤ་གཉའ་འཁོར་འདར་ཤ་དང་། སོག་་་
མཐིལ་འབྲོས་ཤ་དེ་ལྟར་ཤ་རིགས་དགུ། བྱེར་ཞིང་སྐྲངས་པའི་གནད་དུ་བསྟན་
པ་ཡིན། ཞེས་དང༌། ཕྱི་ཤུལ་བཅད་ན་སྐྲངས་ཅིང་སྒུར་པོར་འགྲོ། བཞག་ཤ་་
• 107 •



དཀར་ནག་སོགས་ཀྱང་གཟེར་ཞིང་འབྱེར། དེ་དག་རབ་གཉན་ཤ་གནད་ཕྱི་མ་
འབྲིང་། ཞེས་པས་བསྟན། ཡན་ལག་གི་རུས་གནད་གྲུ་མོ་གཉིས་དང་། ལྷ་ང་
གཉིས་དང་། སྲན་རྩེ་གཉིས་ཀྱང་འབྲིང་དུ་གཉན་ཏེ། དཔྱི་དང་གྲུ་མོ་འབྲིང་
ཡིན་ཚིགས་གཞན་ཐ། ལྷ་ང་སྲན་རྩེ་སྤུན་མངས་ལ་སོགས་པ། ན་ཞིང་སྦྱོང་བའི་
གནད་དུ་བསྟན་པ་ཡིན། ཞེས་དང་། ཡག་ལག་གི་རུས་གནད་སྐྱིད་ཁུང་དང་་་
གྲུ་མོ་འབྲིང་དུ་གཉན་ཏེ། ཆུ་རྒྱུས་སྐྱིད་ཁུང་རབ་ཏུ་གཉན་པ་སྟེ། གྲུ་མོ་འབྲིང་
ཡིན་གཞན་རྣམས་ཐ་མའོ། །ཞེས་བཤད་པས། འབྲིང་དུ་གཉན་པ་བཞི་བཅུ་ཞེ་
བརྒྱད་དང་། དེའི་སྟེང་དུ་འཆང་བཟུང་སྟེང་གི་ཤ་རྒོད་གཉན་པའི་གནད། །
ཅེས་པ་ཆུ་སོ་སྟེ། འབྲིང་དུ་གཉན་པ་བཞི་བཅུ་རྩ་དགུ་ནི། མཁས་པ་རྣམས་་་་་
ཀྱིས་བཅོས་སུ་བཏུབ་པར་བཤད་པ་ཡིན་ཅིང་། འདིའི་སྐབས་འགའ་རེར།
རབ་ཏུ་གཉན་ཞེས་པའི་ཚིག་ཟུར་བྱུང་ཡང་འཆི་བའི་གནད་མ་ཡིན་པས།
འབྲིང་གི་གནད་ཀྱི་ཁོངས་སུ་བསྡུས་པ་ཡིན་ནོ། །དེ་ལས་གཞན་པ་རྣམས་་་
གནད་དུ་བསྟན་ཀྱང་ཕལ་གྱིས་གསོ་བར་ནུས་པ་ཡིན་ནོ།།
༤, རྒྱུ་ལམ་བུ་གའི་གནས་ལུགས།
བཞི་པ། རྒྱུ་ལམ་བུ་གའི་གནས་ལུགས་སྟོན་པ་ནི། རྒྱུ་ལམ་བུ་གའི་་་་
གནས་ལུཊ་ཕྱི་ནང་གཉིས། །ནང་གི་བུ་ག་སྲོག་ཟུངས་དྲི་མ་གསུམ།
ཆུ་དང་ཟས་རྒྱུ་བཅུ་གསུམ་གནས་པ་ཡིན། །ཕྱིའི་བུ་ག་མགོར་་་་་
བདུན་གསང་བར་གཉིས། །བུད་མེད་མངལ་སྒོ་ནུ་མ་གཉིས་ཀྱི་ལྷག །
ཅེས་པ་སྟེ་རླུང་ལ་སོགས་པ་རྒྱུ་བའི་ལམ། ལུས་ཀྱི་བུ་གའི་གནས་ལུགས་ལ་ཕྱི་་
• 108 •



དང་ནང་གཉིས་ལས། ནང་གི་བུ་ག་ནི་སྲོག་རྒྱུ་བ་སྲོག་རྩ་ལ་སོགས་པའི་བུ་ག་
རྣམས་དང་། ཟུངས་རྒྱུ་བ་ཁྲག་རྩ་རྣམས་དང་། ཤ་དང་ཚིལ་བུ་དང་། རུས་པ་
དང་། རྐང་དང་། དྭངས་མ་ཁུ་བ་རྒྱུ་བའི་བུ་ག་སྟེ་ཟུངས་རྒྱུ་བ་བདུན་ཡིན་ལ།
དྲི་མ་གསུམ་རྒྱུ་བའི་བུ་ག་ནི་རྡུལ་དང་བཤང་བ་དང་གཅིན་རྒྱུ་བའི་བུ་ག་་་་་་
གསུམ་ཡིན་ནོ།།
ཆུ་རྒྱུ་བ་ནི། ཆུ་རྒྱུ་བའི་སྐབས་སུ་འབུམ་ནག་འབུམ་ཆུང་། ཤག་མགོན་་་་
རྣམས་མཐུན་པར། ཆུ་རྒྱུ་བ་ནི་ཆུ་རྩ་ཐམས་ཅད་དོ། །ཞེས་པ་མི་འཐད་དེ། ཆུ་
ལ་སོགས་པ་སྐོམ་འཐུང་པ་རྣམས་རྒྱུ་བ་འཆད་རྒྱུ་ཡིན་ཏེ། ལུས་གནས་ལེའུ་་་་
གསུམ་པའི་འགྲེལ་པ་ཟླ་ཟེར་ལས། ཆུ་རྒྱུ་བའི་གནས་སུ་ནི་ཆུ་འཐུང་པ་རྒྱུའོ། །
ཟས་རྒྱུ་བའི་གནས་སུ་ནི་ཟས་ཟོས་པ་རྣམས་རྒྱུའོ། །དེ་ལྟར་ན་རྣམ་པ་བཅུ་་་་
གསུམ་ཡིན་ནོ། །ཞེས་བཤད་པས། ཆུ་རྒྱུ་བའི་གནས་སུ་འཐུང་པ་རྒྱུ་བ་དང༌། །
ཟས་རྒྱུ་བ་ནི་མིད་པ་ནས་ཟས་ཟོས་པའི་གནས་རྒྱུ་མའི་བར་ཏེ་ནང་གི་བུ་ག་་་་
བཅུ་གསུམ་གནས་པ་ཡིན་ནོ།།
ཕྱི་ཡི་བུ་ག་མགོར་རྣ་བ་གཉིས། མིག་གཉིས། （ཁ་དང་།）སྣ་བུག་གཉིས་
ཀ་སྟེ། བདུན་དང་། གསང་བར་འོག་སྒོ་གཉིས་ཏེ་བུ་ག་དགུ་དང༌། བུད་མེད་
ལ་དེའི་སྟེང་དུ་མངལ་སྒོ་དང་ནུ་མ་གཉིས་ཀྱི་ལྷག་པ་བུ་ག་བཅུ་གཉིས་ཡིན་ནོ། །
འོ་ན་སྐྱེས་པ་ལ་ཡང་ནུ་མ་གཉིས་གཉིས་ཀྱི་བུ་ག་གཉིས་ཡོད་དོ། །ཞེ་ན་བུ་ག་་
མེད་པ་ནི་མ་ཡིན་གྱིས། བུད་མེད་ལ་ནུ་མ་གཉིས་ནས་འོ་མ་འཛག་པ་དང་། །
མངལ་སྒོ་ནས་ཁྲག་འཛག་པའི་སྒོ་ནས་དེ་ལྟར་བཤད་པ་ཡིན་ནོ།། །
བུ་གའི་དབྱིབས་སྟོན་པ་ནི། དབྱིབས་ཟླུམ་སྦོམ་ལ་ཕྲ་ལ་རིང་འབྲེལ་
གྱེས། །ལོ་མའི་རྒྱབ་ཀྱི་རྩ་ལྟར་གནས་པའོ། །ཞེས་པ་འདིར། འབུམ་ནག་་་
• 109 •



འབུམ་ཆུང་ཤག་མགོན་དཔལ་མགོན་རྣམས་མཐུན་པར། བུ་གའི་དབྱིབས་ནི།
དབྱིབས་ཟླུམ་སྦོམ་དང་ཕྲ་ཞེས་པ་དབྱིབས་ཟླུམ་པོ་ལ། རྩ་བ་སྦོམ་ཞིང་རྩ་མདོ་
ཕྲ་ལ་རིང་པ་གྱེས་པ་སྟེ། དཔེར་ན་ཤིང་ལོའི་རྒྱབ་ཀྱི་རྩ་ལྟར་གནས་སོ། །ཞེས་་་
བཤད་ནའང་། བུ་ག་རྣམས་ཀྱི་རྩ་བ་སྦོམ་ཞིང་རྩེ་མོ་ཕྲ་བ་ལ་ཤེས་བྱེད་གང་་་
ཡང་མེད་དོ། །གཞུང་གི་དོན་ནི་བུ་ག་རྣམས་ཕལ་ཆེར་དབྱིབས་ཟླུམ་ཞིང་ཁ་་་
དང་བཤང་བའི་ལམ་སོགས་སྦོམ་པ་དང་། གསང་གནས་སོགས་ཀྱི་བུ་ག་ཕྲ་ལ།
བུ་ག་ཐམས་ཅད་ཀྱང་གཏིང་རིང་ཞིང་ནང་དུ་འབྲེལ་ན་ཕྱིར་གྱེས་པའི་རྣམ་པ་
ཅན་དེ་ནང་གི་རྩ་སྦུབས་དེ་དག་ཀྱང་ལོ་མའི་རྒྱབ་ཀྱི་རྩ་རྒྱུས་ཀྱི་རི་མོ་ལྟར་་་་་
གནས་ཤིང་རིང་ཐུང་དུ་མར་གྱེས་པའོ། ། །
དེ་ལྟར་ཡིན་ཏེ། ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། བུ་ག་
ལ་ལ་ནི་སྦོམ་པ་ཡིན་ལ། ལ་ལ་ནི་ཕྲ་ཞིང་ཆུང་བ་ཡིན་ཏེ། བུ་ག་དེ་དག་ཐམས་་་
ཅད་ཀྱི་དབྱིབས་ནི་རིང་པོར་གནས་ཤིང་རྩ་སྦུབས་དེ་དག་ཀྱང་ལོ་མའི་རྩ་རྒྱུས་
ཀྱི་རི་མོ་དང་མཐུན་པར་རིང་དུ་དུ་མར་གྱེས་པ་ཡིན་ནོ། ཞེས་བཤད་དོ།།
བུ་གའི་ལས་སྟོན་པ་ནི། དྭངས་མ་ཉེར་འཕེལ་སྒོ་ནི་བུ་ག་སྟེ། །ཞེས་་
པའི་དོན་ཟས་དྭངས་མས་ལུས་ཟུངས་ཉེ་བར་འཕེལ་བའི་རྒྱུ་བྱེད་པའི་སྒོ་ནི་་་
ནང་གི་བུ་ག་སྟེ། ཕྱིའི་བུ་གའི་ལས་ཟས་ཟ་བ་དང་དྲི་སྣོམ་པ་ལ་སོགས་པ་ནི་གོ་
སླའོ། ། །
བུ་ག་རྣམས་འཁྲུག་པར་འགྱུར་བའི་རྒྱུ་སོགས་སྟོན་པ་ནི། ཟས་དང་སྤྱོད་
ལམ་མི་མཐུན་བསྟེན་པ་ཡིས། །བུ་གའི་རྒྱུན་ལ་གནོད་པས་ནད་སྐྱེད་ལ།
མང་འབྱུང་འགག་དང་གཞན་འགྲོ་འཁྲུག་པར་བྱེད། །ཅེས་པའི་དོན།
ཟས་དང་སྤྱོད་ལམ་རླུང་མཁྲིས་བད་ཀན་ལ་སོགས་པའི་ནད་གཞི་དང་མི་་་་་་
• 110 •



མཐུན་པ་བསྟེན་པར་གྱུར་པས་བུ་གའི་རྒྱུན་ལ་གནོད་ཅིང་ལུས་ཟུངས་བདུན་་
པོ་ནུས་པ་མི་མཉམ་པས་ནད་སྐྱེད་པར་འགྱུར་ལ་གསང་པའི་བུ་ག་ལས་དྲི་ཆུ་
མང་དུ་འབྱུང་བའམ་འགག་པ་སོགས་དང་། རྩ་ལ་མདུད་པ་ཆགས་པར་གྱུར་པ་
ན་རང་གི་གནས་ལས་ལམ་གཞན་དུ་འགྲོ་བ་སྟེ་བུ་ག་ལ་གནོད་ཅིང་འཁྲུག་པར་
བྱེད་པའོ། །ཞེས་སོ། ། །
དེ་ལྟར་ཡིན་ཏེ། ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། ཟས་
དང་སྤྱོད་ལམ་དག་གི་གང༌། ནད་ཀྱི་མཐུ་དང་མཉམ་འགྱུར་དང༌།
གང་ཡང་ལུས་ཟུངས་མི་མཉམ་སྟེ། བུ་གའི་རྒྱུན་ལས་གནོད་བྱེད་ཡིན།
ཞེས་བྱ་བ་ལ་བཟའ་བ་དང་བཏུང་བ་སོགས་ཀྱི་མཚན་ཉིད་ཅན་གྱི་ཟས་གང་་་
རླུང་ལ་སོགས་པའི་གནད་ཀྱི་མཐུ་རྩུབ་པ་ལ་སོགས་པ་དང་མཉམ་ཞིང་་་་་་་་་
མཚུངས་པར་འགྱུར་བ་གང་ཡིན་པ་དེ་ནི་བུ་ག་རྣམས་འགག་ཅིང་གནོད་པར་
འགྱུར་བའི་རྒྱུ་ཡིན་ནོ། །སྤྱོད་ལམ་ནི་ལུས་དང་ངག་དང་ཡིད་ཀྱི་སྤྱོད་པའི་
མཚན་ཉིད་གང་ཡིན་པ་སྟེ། དེ་ཡང་ནད་ཀྱི་མཐུ་དང་ཆ་མཉམ་པར་མ་གྱུར་
ན་བུ་ག་རྣམས་ལ་གནོད་ཅིང་འགག་པའི་རྒྱུ་ཡིན་ནོ། །དེ་བཞིན་དུ་ལུས་ཟུངས་
བདུན་པོ་ཟས་དང་སྤྱོད་ལམ་ལ་སོགས་པས་དེའི་ནུས་པ་མི་མཉམ་ཞིང་ཡོན་་་་
ཏན་ཐ་དད་པར་འགྱུར་པ་གང་ཡིན་པ་དེ་དག་ཀྱང་བུ་གའི་རྒྱུན་ལ་གནོད་ཅིང་
འགགས་པའི་རྒྱུ་ཡིན་ནོ། །མང་དུ་འབྱུང་བའམ། འགག་པའམ། རྩ་ནི་མདུད་
པ་ཆགས་པའམ། ལམ་གཞན་དག་ཏུ་འགྲོ་བ་ནི། བུ་གའི་རྒྱུན་འཁྲུག་མཚན་་་་
ཉིད་ཡིན། ཞེས་བྱ་བ་ལ། བུ་ག་ལས་མང་དུ་འབྱུང་བ་ཇི་ལྟར་འབབ་པའི་བུ་ག་
ལས་གཅིན་སྙི་བའི་ནད་ལྟར་མང་དུ་འབྱུང་བ་དང༌། འགག་པ་ནི་མི་འབྱུང་་་་
བའམ་ཅུང་ཟད་བྱུང་བ་དེ་གཅིན་སྲི་བའི་ནད་ལྟ་བུའོ། །དེ་བཞིན་དུ་བཤང་བ་
• 111 •



འབྱུང་བའི་བུ་ག་ལས་ཚད་པ་འཁྲུ་བ་ལྟར་བཤང་གཅི་ལྷག་པར་འཁྲུ་བ་ནི་མང་
དུ་འབྱུང་བའོ། །འགག་པ་ནི་བཤང་བ་ཉུང་ཟད་འབྱུང་བའམ། ཡང་ན་ནི་་་་
རྟག་འགག་ཀྱི་ནད་ལྟར་ཐམས་ཅད་ནས་ཐམས་ཅད་དུ་འབྱུང་བར་མི་འགྱུར་་
བ་དེ་ནི་བུ་གའི་རྒྱུན་འཁྲུག་ཅིང་གནོད་པ་དང་ལྡན་པའི་མཚན་ཉིད་ཡིན་ཏེ། །
དེ་བཞིན་དུ་གཞན་དག་ལ་ཡང་སྦྱར་བར་བྱའོ། དེ་བཞིན་དུ་རྩ་ལ་མདུད་པ་་་
ཆགས་པར་གྱུར་པ་དེ་བཞིན་དུ་ལམ་གཞན་དུ་འགྲོ་བ་སྟེ། རང་གི་རྒྱུ་བའི་ལམ་
སྤངས་ནས་གཞན་དུ་འགྲོ་བ་དེ་ཡང་བུ་ག་ལ་གནོད་པ་ཡོད་ཅིང་འཁྲུག་པའི་་་
མཚན་ཉིད་ཅན་ཡིན་ནོ། །ཞེས་བཤད་དོ། །
བུ་ག་རྣམས་མ་འཁྲུགས་པའི་ཡོན་ཏན་སྟོན་པ་ནི། གནོད་མེད་བུ་ག་་་
དག་པས་བདེ་བར་འགྱུར། ཞེས་གསུངས་སོ། །ཞེས་པ་སྟེ། དེ་ཡང་སྐྱོན་
མེད་ཅིང་དག་པའི་ཟས་དང་སྤྱོད་ལམ་བསྟེན་པས་གནོད་པ་མེད་ཅིང་བུ་ག་་་
དག་པས་བདེ་བར་འགྱུར། །ཞེས་ལེའུ་བཞི་པ་གསུངས་སོ། ། ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས། ལུས་ཀྱི་གནས་ལུགས་བསྟན་པའི་ལེའུ་སྟེ་བཞི་
པའོ། ཞེས་ལེའུ་བཞི་པ་རྒྱས་པར་བཤད་ཟིན་ཏོ། །
ལེའུ་ལྔ་པ། ལུས་ཀྱི་མཚན་ཉིད།
ད་ནི་ལུས་ཀྱི་མཚན་ཉིད་སྟོན་པའི་ལེའུ་ལྔ་པ་བཤད་པར་བྱ་སྟེ། དེ་ཡང་
ལེའུ་འདི་གསུངས་ཤིང་ཉན་པར་པ་གདམས་པ་དང་། གཞུང་དོན་དངོས་ལས།
དང་པོ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་སྐད་ཅེས་
• 112 •



གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག ཅེས་པ་སྟེ་ལེའུ་བཞི་པ་་་་་
གསུངས་ཟིན་པ་དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་དྲང་སྲོང་ཡིད་་་
ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་ནས་དྲང་སྲོང་ཆེན་པོ་་་་
ཉོན་ཅིག ཅེས་ལེའུ་ལྔ་པ་ཉན་པར་གདམས་པའོ། །
གཉིས་པ། གཞུང་དོན་དངོས་ལ། ཐོག་མར་ལུས་ཀྱི་མཚན་ཉིད་ཀྱི་དབྱེ་བ་
སྟོན་པ་ནི། ལུས་ཀྱི་མཚན་ཉིད་རྣམ་པ་གཉིས་ཡིན་ཏེ། གནོད་བྱ་ཁམས་
དང་གནོད་བྱེད་ཉེས་པའོ། །ཞེས་པའི་དོན། ལུས་ཀྱི་མཚན་ཉིད་རགས་པར་
ནི་རྣམ་པ་གཉིས་ཡིན་ཏེ། གནོད་བྱ་ཁམས་དང་གནོད་བྱེད་ཀྱི་ཉེས་པའོ། །
གནོད་བྱ་ཞེས་པའི་དོན་ནད་རྣམས་ཀྱིས་གནོད་པར་བྱ་བའི་ཡུལ་ཏེ། དེ་ཡང་་
ཁམས་ཡིན་ཏེ། ཁམས་ཀྱི་ངོས་འཛིན་འབུམ་ནག་འབུམ་ཆུང་ཤག་མགོན་་་་་
དཔལ་མགོན་རྣམས་མཐུན་པར། ཁམས་བདེ་མི་བདེ་ཟེར་བས་སོ། །ཞེས་པ་་་
གཞུང་དང་མ་འབྱོར། ཁམས་ཞེས་བྱ་བ་སྐྱེས་བུའི་ལུས་ཀྱི་ས་ཆུ་མེ་རླུང་ནམ་་་
མཁའི་ཁམས་ཀྱི་ཟིན་པ་རྣམས་ལ་བརྗོད་པར་བྱའོ། །
གནོད་བྱ་ལུས་ཀྱི་ངོ་བོ་སྟོན་པ་ནི། ལུས་ཟུངས་ནད་དང་དྲི་མ་རྣམ་་་
གསུམ་པོ། ཞེས་དང་། དེ་དག་ཕན་ཚུན་བརྟེན་པར་གསུངས་པ་ནི། ཕན་་་
ཚུན་གཅིག་ལ་གཅིག་རྟེན་རག་ལུས་པས། ཆགས་གནས་འཇིག་པའི་་
རྟགས་སུ་རྩ་བ་ཡིན། ཞེས་པའི་དོན། ལུས་ཀྱི་ངོ་བོ་ནི། ལུས་ཟུངས་དང་་་་
ནད་དང་དྲི་མ་རྣམ་པ་གསུམ་པོ་ཡིན་ལ། དེ་དག་ཀྱང་ཕན་ཚུན་གཅིག་ལ་་་་་་
གཅིག་བརྟེན་ཅིང་རག་ལུས་པས་ལུས་ཆགས་པ་དང་གནས་པ་དང་འཇིག་པའི་
བར་རྟག་ཏུ་རྩ་བ་ལྟ་བུ་ཡིན་ཞེས་པ་སྟེ། འདིའི་སྐབས་ཀྱི་ནད་ཅེས་པ་ནི། གློ་
བུར་བའི་ནད་མ་ཡིན་གྱི་ལུས་ཀྱི་རྟེན་དུ་གྱུར་པའི་ཉེས་པ་གསུམ་ལ་ནད་ཀྱི་་་་
• 113.



མིང་དུ་བཏགས་པ་ཡིན་ནོ། །
༡ གནོད་བྱ་ཁམས།
གནོད་བྱའི་ཁམས་ལ་དབྱེ་བ་སོགས་སྟོན་པ་ནི། དང་པོ་གནོད་བྱ་་་་
ཁམས་ལ་དབྱེ་བ་ལས། །མེ་དྲོད་གྱུར་ཚུལ་འབྲས་བུ་རྫོགས་དུས་སོ། །
ཞེས་གསུངས་པའི་དོན། གནོད་བྱ་གནོད་བྱེད་གཉིས་་ཀྱི་ནང་ནས། དང་པོ་་་
གནོད་བྱ་ཁམས་ལ་དབྱེ་བ་དང། ལས་དང་། མེ་དྲོད་དང༌། གྱུར་ཚུལ་དང་།
འབྲས་བུ་རྫོགས་པའི་དུས་སོ། ། །
༡ གནོད་བྱའི་དབྱེ་བ།
གནོད་བྱ་ཁམས་ལ་དབྱེ་བ་ལ་སོགས་ལྔ་ལས། དང་པོ་དབྱེ་བ་སྟོན་པ་ནི།
གནོད་བྱའི་དབྱེ་བ་ཟུངས་དང་དྲི་མ་གཉིས། ཞེས་པ་སྟེ། གནོད་བྱའི་་་་
ཁམས་ཀྱི་དབྱེ་བ་ཟུངས་དང་དྲི་མ་གཉིས་སུ་འདུས་ཞེས་པའོ། །དེ་ལྟར་ཡིན་ཏེ།
མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དེ་ཡན་ཆད་ཉེས་པ་རྣམས།
སྨྲས་ན་ཁམས་རྣམས་བརྟན་པའི་ཕྱིར། ལུས་ཟུངས་དྭངས་མ་ཁྲག་དང་ཤ།
ཚིལ་དང་རྐང་རུས་ཁུ་ཆུ་སྟེ། གནོད་བྱ་བདུན་ཡིན་ཞེས་བྱ་བ་སྨོས་པ་ཡིན་ཏེ།
བཅུད་ཀྱི་དྭངས་མ་ལ་སོགས་པ་བདུན་ནི་ལུས་ཟུངས་ཞེས་བྱ་སྟེ། ལུས་འཛིན་་
པར་བྱེད་པའི་ཕྱིར་ལུས་ཟུངས་སོ། །དེ་རྣམས་ཀྱང་གནོད་བྱ་ཞེས་བྱ་སྟེ། རླུང་
ལ་སོགས་བའི་གནོད་ཅིང་ཉེས་པ་བྱ་བའི་གཞི་ཡིན་པས་གནོད་བྱ་ཞེས་བྱ་སྟེ། །
གང་གི་ཕྱིར་རླུང་ལ་སོགས་པ་ནི་གནོད་པའི་ངོ་བོ་ཡིན་པས་དོན་དང་ལྡན་པའི་
མིང་ཉེས་པ་ཞེས་བཏགས་པ་ཡིན་ལ། དེས་ནད་དེ་རྣམས་ནི་གནོད་པར་བྱ་བ་
• 114 •



ལ་ལྟོས་དགོས་ཏེ། ལས་མེད་པར་ནི་བྱེད་པ་པོ་ལས་རྩོམ་པར་མི་འགྱུར་རོ། །དེ་
བཞིན་གནོད་པ་མེད་པར་དྭངས་མ་དང་། ལུས་ཟུངས་ལ་སོགས་པའི་གནོད་་་་
བྱའི་མིང་མི་ཐོབ་ལ། དེ་མེད་པར་ཡང་རླུང་ལ་སོགས་པས་གནོད་པའི་མིང་མི་
ཐོབ་བོ། །དེ་བས་ན། གཅིག་ལ་གཅིག་ལྟོས་པ་ཡིན་པའི་ཕྱིར། གནོད་པ་དང་་
གནོད་པར་བྱ་བ་དག་གནོད་པ་བྱ་བ་ཉིད་དང་། གནོད་པ་ཉིད་ཀྱི་མིང་ཐོབ་པ་
ཡིན་ནོ། །དྲི་མ་གཅིན་བཤང་བ་རྡུལ་ལ་སོགས་པའང་ཡིན། ཞེས་བྱ་བ་ལའང་།
ཞེས་བྱའི་སྒྲས་གནོད་བྱ་ཡིན་པར་སྟོན་ཏེ། བཅུད་ཀྱི་དྭངས་མ་ལ་སོགས་འབའ་
ཞིག་གནོད་བྱ་ཡིན་པར་མ་ཟད་ཀྱི་དྲི་མ་ལ་སོགས་པ་དེ་རྣམས་ཀྱང་རླུང་ལ་་་་
སོགས་པས་གནོད་པར་བྱ་བ་ཡིན་ནོ། །དེ་ལྟར་ན་དྭངས་མ་སོགས་པ་ནི་གནོད་
བྱ་ཞེས་བྱ་བ་དང་། ལུས་ཟུངས་ཞེས་བྱ་བ་ཡིན་ལ། དེ་བཞིན་དུ་བཤང་བ་་་་་
གཅིན་པ་ལ་སོགས་པ་ཡང་དྲི་མ་ཞེས་བྱ་བ་དང་གནོད་བྱ་བྱ་བ་ཡིན་ནོ། །ཞེས་
བཤད། །
ཟུངས་ཀྱི་དབྱེ་བ་སྟོན་པ་ནི། ལུས་ཟུངས་དྭངས་མ་ཤ་དང་ཁྲག་དང་
ཚིལ། རུས་པ་རྐང་མར་ཁ་བ་བདུན་དུ་བཤད། ཅེས་པ་སྟེ། ལུས་ཟུངས་
ལ་དབྱེ་ན་དྭངས་མ་དང་། ཁྲག་དང་། ཤ་དང་། ཚིལ་བུ་དང་། རུས་པ་དང༌།
རྐང་མར་དང་། ཁུ་བ་དང་བདུན་དུ་བཤད་པའོ། ། །
དྲི་མའི་དབྱེ་བ་སྟོན་པ་ནི། དྲི་མ་བཤང་གཅིན་རྡུལ་ལ་སོགས་པ་ཡིན།
ཞེས་པའི་དོན། དྲི་མ་ནི་བཤང་བ་དང་། གཅིན་པ་དང་། རྔུལ་ལ་སོགས་པའི་་
སྒྲས་ལུས་ཟུངས་བདུན་པོའི་སྙིགས་མ་བདུན་རྣམས་དྲི་མར་བསྡུས་པ་ཡིན་ནོ། །
དེ་ལྟར་ཡིན་ཏེ། ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། ལུས་་་་་
ཟུངས་སྙིགས་མ་རིམ་བཞིན་དུ། བད་མཁྲིས་བུ་གའི་དྲི་མ་དང་། རྔུལ་དང་སེན་
• 115 •



མོ་བ་སྤུ་དང་། མིག་ལྤགས་ཤ་སྣུམ་དྭངས་མ་ཡིན། ཞེས་བྱ་བ་ལ། དེ་ལ་ལུས་་་
ཟུངས་ཀྱི་ནང་ནས་དྭངས་མའི་ཚིགས་མ་ནི་བད་ཀན་ནོ། །ཁྲག་གི་ཚིགས་མ་ནི་
མཁྲིས་པའོ། །ཤའི་ཚིགས་མ་ནི་བུ་ག་སྟེ། རྣ་བ་དང་། མིག་དང་། སྣ་དང་། ཁ་
དང་། བ་སྤུའི་བུ་ག་དང་། བཤང་སྒོ་དང་། མཚན་གྱི་ནང་ནས་གང་དག་འབྱུང་
བ་རྣམས་སོ། །ཚིལ་གྱི་ཚིགས་མ་ནི་གང་ལུས་ཀྱི་ནང་ནས་རྡུལ་འབྱུང་བའོ། །
རུས་པའི་ཚིགས་མ་ནི། སེན་མོའི་བ་སྤུ་རྣམས་སོ། །རྐང་གི་ཚིགས་མ་ནི། མིག་
དང་པགས་པ་དང་། བཤང་བའི་ཡུལ་སྣུམ་པའོ། །ཁུ་ཆུའི་ཚིགས་མ་ནི་ལུས་་་་་
ཟུངས་ཐམས་ཅད་ཀྱི་མདངས་སུ་གྱུར་པའོ། །དེ་ལྟར་རིམས་བཞིན་དུ་སྦྱར་བ་་་
ཡིན་ཏེ། ཚིགས་མ་ཞེས་བྱ་བ་ནི་དྲི་མ་ལ་བྱ་བའི་དོན་ཏོ་ཞེས་གསུངས་སོ། ། །
༢ གནོད་བྱའི་ལས།
གཉིས་པ། གནོད་བྱ་ཁམས་ཀྱི་ལས་སྟོན་པ་ནི། དེ་ལས་དྭངས་མས་་་་
གནོད་བྱ་འཕེལ་བར་བྱེད། །ཁྲག་གིས་བརླན་ཞིང་སྲོག་འཚོ་ཤ་ཡིས་་་
གཡོག །ཚིལ་གྱིས་སྣུམ་དང་རུས་པས་བརྟན་པར་བྱེད། །རྐང་གིས་་་་
བཅུད་འགྱུར་ཁུ་བས་མངལ་འཛིན་བྱེད། །བཤང་བས་རྟེན་ཅིང་་་་་
གཅིན་གྱིས་འདུལ་བར་བྱེད། །རྡུལ་གྱིས་པགས་པ་མཉེན་ཞིང་བ་སྤུ་་་
བརྟན། ཞེས་པའི་དོན། ཟུངས་ལུས་དེ་ལས་དྭངས་མའི་ལས་ནི་གནོད་བྱ་རླུང་
མཁྲིས་བད་ཀན་གསུམ་པོ་འཕེལ་བར་བྱེད་པ་དང་། ཁྲག་གིས་ལུས་བརླན་ཞིང་
སྲོག་འཚོ་བར་བྱེད་པ་དང་། ཤས་རུས་པ་གཡོག་པར་བྱེད་ཅིང་། ཚིལ་གྱིས་་་་
པགས་པ་སོགས་སྣུམ་པར་བྱེད་པ་དང་། རུས་པས་བརྟན་ཅིང་ལུས་མཁྲང་པ་་
དང་། རྐང་གིས་བཅུད་དུ་འགྱུར་བ་དང་། ཁུ་བས་མངལ་འཛིན་པའི་ས་བོན་་
བྱེད་པ་དང་། བཤང་བས་ལུས་རྟེན་པའི་སྟོབས་བྱེད་ཅིང་། གཅིན་གྱིས་ཟས་་
• 116 •



འདྲུལ་བར་བྱེད་པ་དང༌། རྡུལ་གྱིས་པགས་པ་མཉེན་ཞིང་བ་སྤུ་བརྟན་པར་་་་་
བྱེད་པའོ། ། །
༣ མེ་དྲོད་ཀྱི་ཚུལ།
གསུམ་པ། མེ་དྲོད་ཀྱི་ཚུལ་སྟོན་པ་ནི། མེ་དྲོད་ཅེས་བྱ་འཇུ་བའི་གཞི་
ཡིན་ཏེ། །འཇུ་བར་བྱེད་པའི་མཁྲིས་པ་དེ་ལ་བྱ། །ནད་དང་ལུས་་་་
ཟུངས་དྲི་མ་ཀུན་གྱི་དྲོད། །ཅེས་པ་ལ། འབུམ་ནག་འབུམ་ཆུང་། ཤག་་་་་
མགོན་དཔལ་མགོན་སོགས་མཐུན་པར། མེ་དྲོད་ཟས་འཇུ་བའི་གཞི་ལ་བྱ་ཞེས་
པས་གཞུང་དོན་གསལ་མ་ནུས། གཞུང་གི་དོན་ནི། མེ་དྲོད་ཅེས་བྱ་བ་ཟས་འཇུ་
བའི་གཞི་ཕོ་བ་ཡིན་ཏེ། དེར་གནས་པ་མཁྲིས་པ་ལྔའི་ནང་ཚན་འཇུ་བར་བྱེད་
པའི་མཁྲིས་པ་དེ་ལ་མེ་དྲོད་ཅེས་བཤད་པ་ཡིན་ཅིང་། རླུང་མཁྲིས་བད་ཀན་ཏེ།
ནད་དང་ལུས་ཟུངས་དང་དྲི་མ་ཀུན་གྱིས་ཀྱང་ནང་དུ་དྲོད་ཀྱི་ལས་བྱེད་པ་ཡིན་
ནོ།། །
འདིའི་སྐབས་ཀྱི་ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། ཟས་
འཇུ་བྱེད་པའི་མཁྲིས་པ་ནི། འཇུ་བྱེད་ཡིན་ཞེས་སྔར་བཤད་དོ། །ཞེས་བྱ་བ་ལ།
ཟས་འཇུ་བར་བྱེད་པ་ནི་མཁྲིས་པ་ལྔའི་ཁྱད་པར་ལས་འཇུ་བར་བྱེད་པ་ཞེས་་་
པའི་མཁྲིས་པ་ཡིན་ནོ། །ཞེས་སྔར་བཤད་ཀྱི་བྱེ་བྲག་ཤེས་པར་བྱ་བའི་ལེའུ་ལས་
བཤད་པ་ཡིན་ནོ། །ནད་དང་ལུས་ཟུངས་དྲི་མ་ཡིན། དྲོད་ཡིན་ཞེས་ནི་རྒྱུན་་་་
ཤེས་ཟེར། ཞེས་བྱ་བ་ལ། དྲང་སྲོང་རྒྱུན་ཤེས་(ཀྱི་)བུས་ནི། ནད་དང་ལུས་་་་་
ཟུངས་དང་དྲི་མ་རྣམས་ཀྱི་དྲོད་དེ་རླུང་ལ་སོགས་པའི་ནད་རྣམས་དང་དྭངས་
མ་ལ་སོགས་པའི་ལུས་ཟུངས་རྣམས་དང་། བཤང་གཅི་ཞེས་བྱའི་དྲི་མ་དེ་་་་་
རྣམས་ཀྱི་དྲོད་ནི་མེ་དྲོད་དེ་ནད་དང་ལུས་ཟུངས་དང་དྲི་མ་རྣམས་འདུས་པ་་་
• 117.



ལས་བྱུང་བ་ནང་གི་མེ་དྲོད་ཇི་སྐད་དུ་བསྟན་པའི་མེའི་ལས་བྱེད་པ་ཡིན་ནོ། །
ཞེས་ཟེར་རོ་ཞེས་དང༌། ནང་གི་མེ་དྲོད་དེའི་མིང་འཛིན་པའམ་འཛིན་ཞེས་བྱ་
བར་སྟོན་པ་ནི། གོང་གི་འབྲེལ་ཚིག་དེ་མ་ཐག་པར། དེ་ནི་ཟས་ཀྱི་གནས་ཡིན་
ཞིང་། འཛིན་ཅིང་འཛིན་བྱེད་ཅེས་བཤད་དོ། །ཞེས་བྱ་བ་ལ། །འཇུ་བར་བྱེད་
པ་ཞེས་བྱའི་མཁྲིས་པ་དང་མེ་དྲོད་ནི་ཟས་ཀྱི་གནས་ཡིན་ཞིང་། ཟས་དེ་ཉིད་་་
འཛིན་ཅིང་ཆགས་པར་བྱེད་པས་ན་འཛིན་པར་བྱེད་པ་ཞེས་བྱའོ། །ཞེས་བཤད་
མེ་དྲོད་དེའི་བྱེད་ལས་ཀྱི་ཕན་ཡོན་དང་། །ཞུ་ནས་སྒོར་འཇུག་ཚུལ་དང་།
སྟོབས་ཆེ་ཆུང་སོགས་སྟོན་པ་ནི། དེ་ཡི་ནད་མེད་བརྩོན་དང་གཟི་མདངས་
དང་། །ཚེ་དང་ལུས་ཟུངས་མེ་དྲོད་སྟོབས་འཕེལ་བྱེད། ཞུ་ནས་སྒོར་་་
འཇུག་ཟས་ལམ་སྒོ་གཏན་ཡིན། །དེ་སྟོབས་ལྡན་ན་ཞུ་ནས་ཐུར་འགྲོ་སྟེ།།
སྟོབས་ཞན་ཁ་ཟས་མ་སྨིན་ཉིད་ཕྱིར་འབྱུང་། །ཞེས་པའི་དོན། མེ་དྲོད་དེ་
ཡིས་ནད་མེད་པར་བྱེད་པ་དང་། བྱ་བ་ལ་བརྩོན་པར་བྱེད་པ་དང་། གཟི་་་་
མདངས་འཕེལ་བ་དང་། ཚེ་རིང་བ་དང་། ལུས་ཟུངས་བདུན་རང་རང་གི་་་་
གནས་སུ་འཇུ་ཞིང་དྭངས་སྙིགས་འབྱེད་པའི་མེ་དྲོད་ཀྱི་བྱེ་བྲག་བདུན་དང་།
སྟོབས་འཕེལ་བར་བྱེད་པའོ། །ཞུ་ནས་སྒོར་འཇུག་ཚུལ་ནི། འཇུ་བྱེད་ཀྱི་མེ་དེས་
མ་ཞུ་བའི་གནས་ཕོ་བ་དང་། ཞུ་བའི་གནས་རྒྱུ་མའི་བར་དུ་གནས་ནས་ཞུ་བའི་
གནས་ཀྱི་སྒོར་འཇུག་སྟེ། རེ་ཞིག་ཟས་ལམ་འགེག་པའི་སྒོ་གཏན་ལྟ་བུ་ཡིན་་་་
པས་ཇི་སྲིད་ཟས་མ་ཞུ་བའི་བར་དུ་གནས་པ་ཡིན། །
ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། ཞུ་བའི་གནས་ཀྱི་་་
སྒོར་འཇུག་གང་། ཟས་ཀྱི་ལམ་གྱི་སྒོར་གཏན་ཡིན། ཞེས་བྱ་བ་ལ། འཛིན་པ་་་
• 118 •



ཉིད་དེ་ཞུ་བའི་གནས་ཀྱི་ཞུ་བའི་སྒོ་ནས་འདུག་པར་གྱུར་ན། ཚེ་འཕེལ་བར་་་་
བྱེད་པ་དང༌། ནད་མེད་པ་ལ་སོགས་པར་འཕེལ་བར་བྱེད་པ་ཡིན་ནོ། །དེ་་་་་
བཞིན་དུ་ཟས་ཀྱི་ལམ་ཞུ་བའི་གནས་ཀྱི་ནང་དུ་འགྲོ་བའི་གནས་བྱེད་པ་ཡིན་ཏེ།
སྒོ་འབྱེད་པའི་གེགས་བྱེད་པ་ནི། སྒོ་གཏན་ལྟ་བུ་དང་འདྲ་བར་འདི་ཡང་ཞུ་་་
བའི་གནས་ཀྱི་སྒོར་འདུག་སྟེ། མ་ཞུ་བའི་གནས་དང་ཞུ་བའི་གནས་ཀྱི་བར་་་་་
གནས་ནས་དེས་ཀྱང་ནང་དུ་མེའི་དྲོད་བསྐྱེད་པས་མ་ཞུ་བའི་གནས་ནས་ཞུ་་་
བའི་གནས་སུ་འགྲོ་བར་བདོག་པའི་ཟས་སྟོབས་ཀྱིས་བཀག་ནས་མཁྲིས་པའི་མེ་
དྲོད་ཀྱིས་སྨིན་ཅིང་སྐེམ་པར་བྱེད་དོ། །ཞེས་བཤད་ཅིང་འཛིན་པ་ནི་མེ་དྲོད་དོ།།
མེ་དྲོད་ཀྱི་སྟོབས་ཆེ་ཆུང་གི་འབྲས་བུ་སྟོན་པ་ནི། མེ་དྲོད་དེ་སྟོབས་དང་ལྡན་ན་
ཁ་ཟས་གང་ཡང་ཞུ་ནས་དྭངས་སྙིགས་བྱེ་ཞིང་སྙིགས་མ་ཐུར་དུ་འགྲོ་སྟེ། མེ་་་
དྲོད་སྟོབས་ཞན་ན་ཁ་ཟས་མ་སྨིན་པ་ཉིད་དེ། མ་ཞུ་བར་ཕྱིར་འབྱུང་བའོ། །
མེ་དྲོད་ཀྱིས་ཟས་ཞུ་ན་ལུས་ཟུངས་སོགས་རྒྱས་པར་འགྱུར་ཞིང༌། མ་ཞུ་་
ན་ལུས་ཟུངས་སོགས་རྒྱས་པར་མི་འགྱུར་བས། ཟས་སྤྱོད་བསྟེན་ཚུལ་སྟོན་པ་ནི།
མེ་དྲོད་དེ་ནི་ཟས་གང་ལུས་ཟུངས་མདངས། །སྟོབས་རྒྱས་འཕེལ་བར་
བྱེད་པའི་རྒྱུ་ཡིན་ཏེ། །མ་ཞུ་དྭངས་སོགས་རྒྱས་པར་མི་འགྱུར་ཕྱིར། །
ཟས་སྐོམ་སྤྱོད་ལམ་ཡང་ལ་དྲོ་བ་ཡིས། །འབད་དེ་མེ་དྲོད་བསྲུང་བས་
གནས་གྱུར་ན། །ལུས་ཀྱི་སྟོབས་དང་ཚེ་ནི་གནས་པར་འགྱུར། །ཞེས་་་
པའི་དོན་ནི། མེ་དྲོད་དེའི་ཡོན་ཏན་ནི་ཁ་ཟས་གང་ཟོས་ཀྱང་བདེ་བར་འཇུ་་་
བས་ལུས་ཟུངས་བདུན་དང་ལུས་ཀྱི་མདངས་དང་སྟོབས་རྒྱས་ཤིང་འཕེལ་བར་
བྱེད་པའི་རྒྱུ་ཡིན་ཏེ། དེས་ན་མེ་དྲོད་མ་ཉམས་པ་གལ་ཆེ་ཞིང་། ཉམས་ན་ཟས་
མི་ཞུ་བས་དྭངས་སྙིགས་མ་ཕྱེད་དེ་དྭངས་མ་ལ་སོགས་པ་རྒྱས་པར་མི་འགྱུར་་་་
• 119 •



བའི་ཕྱིར་མེ་དྲོད་ཉམས་པ་བསྲུང་བའི་དོན་དུ་ཟས་སྐོམ་ཡང་ལ་དྲོ་བ་སྟེ། འཇུ་
སླ་བ་དང་སྤྱོད་ལམ་ཡང་ལ་དྲོ་བར་གནས་པ་ཡིས་འབད་དེ་མེ་དྲོད་བསྲུང་བས་
མེ་དྲོད་མ་ཉམས་པ་གནས་པར་གྱུར་ན། ལུས་ཀྱི་སྟོབས་འཕེལ་བ་དང་། ཚེ་ནི་
ཡུན་རིང་དུ་གནས་པར་འགྱུར་བ་ཡིན་ནོ། ། །
དེ་ལྟར་ཡིན་ཏེ། ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས།
འཛིན་བྱེད་སྟོབས་ནི་མེ་དྲོད་དེ། དེ་ཡང་འཛིན་བྱེད་སྟོབས་ཅན་ཡིན། དེ་བས་
མེ་དྲོད་ཉམས་གྱུར་ན། འཛིན་བྱེད་ནད་ཀྱི་སྐྱེད་པར་བྱེད། ཅེས་བྱ་བ་ལ།
འཛིན་བྱེད་དེའི་སྟོབས་ནི་འཇུ་བར་བྱེད་པ་ཞེས་བྱའི་མེ་དྲོད་ཡིན་ལ། མེ་དྲོད་
དེའི་སྟོབས་ཀྱང་འཛིན་བྱེད་ཡིན་ཏེ། དེ་ལྟར་ན་གྲུབ་པ་དང་བདེ་བའི་སྦྱོར་བ་
གཅིག་གི་དེ་གཉིས་ལུས་གནས་(པར་)བྱེད་པ་ཡིན་ནོ། །རྒྱུ་དེ་བས་ན་ཁོང་པའི་
མེ་དྲོད་ཉམས་ཤིང་བྲི་བར་གྱུར་ན། འཛིན་པ་ཞེས་བྱ་བ་དེ་ནད་འབྱུང་བའི་་་་
རྒྱུར་འགྱུར་རོ། །ཟས་གང་ལུས་ཀྱི་ལུས་ཟུངས་མདངས། སྟོབས་དང་ཁ་དོག་ལ་
སོགས་རྒྱས། དེ་རྒྱུའི་ཁ་ཟས་མེ་དྲོད་ནི། མི་འཇུ་དྭངས་མ་སོགས་མི་འགྱུར། །
ཞེས་བྱ་བ་ལ། གང་ཟས་འདི་ཟོས་ཤིང་བསྟེན་པས་ལུས་དང་ལུས་ཟུངས་ལ་་་་་
སོགས་པ་རྒྱས་ཤིང་འཕེལ་བར་བྱེད་པ་དེའི་རྒྱུ་ནི་མེ་དྲོད་ཁོ་ན་ཡིན་ཏེ་གང་གི་
ཕྱིར་ཁ་ཟས་མི་འཇུ་བ་ལས་ནི་དྭངས་མ་དང་། ཁྲག་ལ་སོགས་པར་མི་འགྱུར་་་
ཞིང་། དེ་བས་ན་ལུས་དང་ལུས་ཟུངས་ལ་སོགས་པ་རྒྱས་པར་བྱེད་པ་ལ་ནི་་་་་
ཐམས་ཅད་དུ་མེ་དྲོད་ཀྱི་འཇུ་བའི་བྱ་བ་རྫོགས་པར་བྱ་བའི་ཕྱིར་མེ་དྲོད་ཁོ་ན་
རྒྱུའི་གཙོ་བོ་ཡིན་ནོ། །ཞེས་བཤད་དོ། ། །
མེ་དྲོད་ཀྱི་ཁ་ཟས་འཇུ་ཚུལ་སྟོན་པ་ནི། མེ་དྲོད་དེ་ཡིས་ཁ་ཟས་འཇུ་་
ཚུལ་ནི། །ཟས་སྐོམ་སྲོག་གི་རླུང་གིས་ལྟོ་བར་བཅུག །སྐོམ་གྱིས་བཤིག་
• 120 •



ཅིང་སྣུམ་གྱིས་མཉེན་པར་བྱས། །མེ་མཉམ་རླུང་གིས་མཁྲིས་པ་འཇུ་་་
བྱེད་བུས། །ཕོ་བའི་གནས་སུ་སྨན་ལྟར་བསྐོལ་བར་བྱེད། །ཅེས་པའི་དོན། །
མེ་དྲོད་དེ་ཡིས་ཁ་ཟས་རྣམས་འཇུ་བའི་ཚུལ་ནི་ཟས་སྐོམ་ཟོས་ཤིང་འཐུང་བ་་་
རྣམས། སྲོག་གི་རླུང་གིས་མིད་པ་ནས་ལྟོ་བར་བཅུག་ཅིང་ཟས་འདྲིལ་བ་རྣམས་
ཆང་དང་འོ་མ་ལ་སོགས་པའི་སྐོམ་གྱིས་བཤིག་ཅིང་འདྲིལ་བ་རྣམས་ཞིག་པར་
བྱེད་ཅིང་མར་ལ་སོགས་པའི་སྣུམ་གྱིས་སྲོ་བ་རྣམས་མཉེན་ཅིང་འཇམ་པར་་་་་
བྱས་ལ། དེ་དག་མེ་དང་མཉམ་པའི་རླུང་གིས་མཁྲིས་པ་འཇུ་བྱེད་བུས་ནས་ཕོ་
བའི་གནས་སུ་སྨན་ལྟར་བསྐོལ་ཞིང་དྭངས་སྙིགས་འབྱེད་པར་བྱེད་པ་ཡིན་ནོ།།
དེ་ལྟར་ཡིན། དེར་ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། །
ཟས་ནི་དུས་སུ་ཟོས་གྱུར་པ། ལྟོ་བར་སྲོག་གི་རླུང་གིས་དྲངས། སྐོམ་གྱིས་གོང་
བུ་རྣམ་པར་ཕྱེ། སྣུམ་གྱིས་མཉེན་པར་བྱས་པ་ཡིན། མེ་མཉམ་གནས་ཀྱིས་བུས་
ནས་ནི། མ་ཞུའི་གནས་ནས་རྣམ་སྨིན་བྱེད། སྤྱི་ཡི་སྣོད་ནས་འབྲས་ཆུ་ལྟར། ལྟོ་
བའི་མེ་ཡིས་འཇུ་བར་བྱེད། ཅེས་བྱ་བ་ལ། ཟས་ཟ་བའི་ཁ་ཟས་དུས་སུ་བསྟེན།
བཤང་བ་དང་ནི་གཅི་བ་བསལ་ཞེས་བྱ་བ་ལ་སོགས་པའི་གཞུང་གི་བསྟན་པའི་
ཚུལ་དུ་ཟོས་ཤིང་ལོངས་སྤྱོད་པར་གྱུར་ན་ལྟོ་བའི་གནས་སུ་སྲོག་ཅེས་བྱ་བའི་་་
རླུང་གིས་དྲངས་ཤིང་བཅུག་པས་སྐོམ་གྱི་རྣམ་པ་གཤེར་བའི་རྫས་ཆུ་དང་། འོ་
མ་དང་ཆང་ལ་སོགས་པས་གོང་བུར་གནས་པ་རྣམ་པར་ཕྱེ་ཞིང་བཤིག་པར་་་་
གྱུར་པ་དང་། སྣུམ་གྱི་རྫས་མར་ལ་སོགས་པས་མཉེན་ཞིང་འཇམ་པ་ཉིད་དུ་་་
བྱས་པ་ཡིན་ལ། དེ་བཞིན་དུ་མ་ཞུ་བའི་གནས་ན་འདུག་པ་ནི་སྨིན་ཅིང་འཇུ་་་
བར་བྱེད་པ་ཡིན་ལ། དེ་ཡང་མེ་དང་མཉམ་དུ་གནས་པ་ཞེས་བྱའི་རླུང་གིས་དེ་
ཉེ་བར་སྤར་ཞིང་བུས་ནས་སྨིན་ཅིང་འཇུ་བར་བྱེད་པ་ཡིན་ནོ། །དེ་ཡང་ཇི་ལྟར་
• 121 •



ཕྱིའི་མེ་སྣོད་ཀྱི་ནང་ན་གནས་པའི་འབྲས་ཆུ་མཆེད་ – འཚོད་ ཅིང་སྨིན་པར་
བྱེད་པ་དང་འདྲ་བར་ལྟོ་བའི་མེས་ཀྱང་སྨིན་ཅིང་འཇུ་བར་བྱེད་པ་ཡིན་ནོ། །
ཞེས་བཤད།
བད་མཁྲིས་རླུང་གསུམ་གྱིས་ཟས་འཇུ་ཚུལ་དང་། སྐབས་དེའི་ནུས་པ་་་་
སྟོན་པ་ནི། དང་པོ་རོ་དྲུག་ཟས་སྐོམ་གང་ཟོས་པ། །བད་ཀན་མྱག་བྱེད་
དག་གིས་མྱག་པར་བྱེད། །རོ་མངར་ལྦུ་བ་ཅན་འགྱུར་བད་ཀན་སྐྱེད། །
བར་དུ་མཁྲིས་པ་འཇུ་བྱེད་ཀྱིས་བཞུ་བས། །རྣམ་པར་ཚ་བས་རོ་སྐྱུར་
མཁྲིས་པ་སྐྱེད། །ཐ་མར་མེ་མཉམ་རླུང་གིས་དྭངས་སྙིགས་འབྱེད། །ཁ་
བར་འགྱུར་ཏེ་དེ་ཡིས་རླུང་སྐྱེད་འགྱུར། །ཞེས་པའི་དོན། །འཇུ་ཚུལ་རིམ་་
པ་གསུམ་གྱི་དང་པོ་དང་། གཉིས་པ་དང་། གསུམ་པའི་གནས་སྐབས་གསུམ་་་
ལས། དང་པོ་ནི་རོ་དྲུག་པོ་གང་ཡང་རུང་བའི་ཟས་སྐོམ་གང་ཟོས་པ་དག་ཀྱང་
ཐོག་མར་བད་ཀན་མྱག་བྱེད་དག་གིས་མྱག་པར་བྱེད་དེ། སྨན་མར་སྐོལ་བ་ན་
སྐྱོ་ལྟར་དུ་སོང་བ་ལྟར་མྱག་ཅིང་ལྕི་བ་ཅན་དུ་བྱེད་དོ། །སྐབས་དེར་མྱག་བྱེད་་
ཀྱི་ནུས་པས་རོ་མངར་བ་དང་ལྷུ་བ་ཅན་དུ་འགྱུར་བས་ན་བད་ཀན་བསྐྱེད་པར་
བྱེད་པ་ཡིན་ཏེ། གསེར་འོད་ལས་ཀྱང་། བད་ཀན་ཆེ་བ་ཟོས་མ་ཐག་ཏུ་ལྡང་་་་
ཞེས་པ་དང་མཐུན་ནོ། །འཇུ་ཚུལ་དང་པོའི་གནས་སྐབས་ལས་འདས་ནས་བར་
དུ་འཇུ་བར་བྱེད་པ་ནི་མཁྲིས་པ་འཇུ་བྱེད་ཀྱིས་བཞུ་བས་སྨན་མར་ལྡེམ་གྱི་ཞུ་་
བ་དང་མཚུངས་ཤིང་སྐབས་དེར་རྣམ་པར་ཚ་བས་རོ་སྐྱུར་བ་ཉིད་དེ། མཁྲིས་་
པ་བསྐྱེད་པར་བྱེད་དོ། །གསེར་འོད་ལས། མཁྲིས་པ་ཆེ་བ་འཇུ་བའི་དུས་ན་
ལྡང་། ཞེས་པ་དང་མཐུན་ནོ། །བར་དུ་འཇུ་བའི་གནས་སྐབས་ལས་འདས་ནས།
ཐ་མར་འཇུ་ཚུལ་ནི། མེ་མཉམ་གྱི་རླུང་གིས་སྨན་མར་གྱི་དྭངས་སྙིགས་ཕྱེ་བ་་་
• 122 •



ལྟར་ཟས་སྐོམ་གྱི་དྭངས་སྙིགས་ཕྱེ་བར་འགྱུར་བའི་སྐབས་ན་རོ་ཁ་བར་འགྱུར་
ཏེ། དེ་ཡི་རླུང་བསྐྱེད་པར་འགྱུར་རོ། །གསེར་འོད་ལས། རླུང་ཤས་ཆེ་བ་ཞུ་མ་
ཐག་ཏུ་ལྡང་། ཞེས་པ་དང་མཐུན་ནོ།།
རྒྱས་པ། ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། དང་པོ་རོ་
དྲུག་ཟས་ཀྱང་ནི། མངར་བ་ཉིད་དུ་གྱུར་ནས་ནི། ལྷ་བ་ཅན་འགྱུར་བད་ཀན་
འགྱུར། ཞེས་བྱ་བ་ལ། ཁ་ཟས་རོ་དྲུག་པོ་དག་ཀྱང་དང་པོའི་ གནས་སྐབས་ལ་
བབས་པའི་ཚེ། ལྟོ་བའི་མེ་དྲོད་ཀྱིས་འཇུ་བར་བྱེད་པ་ནི། ཁ་ཟས་རོ་དྲུག་ཆར་
ཟོས་སུ་ཟིན་ཀྱང་རོ་མངར་བ་ཉིད་དུ་འགྱུར་ཞིང་མངར་བའི་རང་བཞིན་གྱིས་
བད་ཀན་གྱི་ནད་སློང་ཞིང་དེའི་མཚན་ཉིད་ཅན་དུ་འགྱུར་བ་དང་ལྷུ་བ་ཅན་ལྷུ་
བ་འདྲ་བ་ཉིད་དུ་འགྱུར་རོ། །ཞུ་བའི་གནས་ནི་ཕོ་བ་ན། རྣམ་པར་ཚ་བས་སྐྱུར་
ཉིད་འགྱུར། མཁྲིས་པར་འགྱུར་ཞེས་བྱ་བ་ལ། དང་པོའི་གནས་སྐབས་འདས་་
ནས་སྐབས་བར་མ་ལ་བབ་པའི་ཚེ། ལྟོ་བའི་མེ་དྲོད་ཀྱིས་སྨིན་པར་བྱེད་ཅིང་་་་
འཇུ་བར་བྱེད་པ་ན་རྣམ་པར་ཚ་བས་སྐྱུར་བ་ཉིད་དུ་འགྱུར་བས་མཁྲིས་པར་་་
འགྱུར་ཏེ། ཅིའི་ཕྱིར་ཞེ་ན། ཟས་དེ་ཞུ་བའི་གནས་ནས་འཕོ་བ་ན་མཁྲིས་པ་་་་
སྐྱེད་པར་བྱེད་པ་ཡིན་པའི་ཕྱིར་འཕོས་པའི་རྗེས་ལ། མེ་དྲོད་ཀྱིས་སྐམ་ཞུ་བ་་་
དང་། ཁ་ཞིང་གོང་བུར་གྱུར་རླུང་སྐྱེད། ཅེས་བྱ་བ་ལ། ཟས་དེ་མ་ཞུ་བའི་་་་
གནས་ནས་ཞུ་བའི་གནས་སུ་འཕོས་ཤིང་ཞུ་བའི་གནས་སུ་ཕྱིན་པ་དང་། ཁོང་
པའི་མེ་དྲོད་ཀྱིས་སྐམ་པ་དང་། རོ་ཁ་བ་དང་། གོང་བུར་བསྡུས་པར་གྱུར་པ་ན།
གནས་སྐབས་གསུམ་པ་སྲ་བར་གྱུར་པ་ཡིན་ཏེ། དེའི་ཚེ་ནི་རླུང་བསྐྱེད་པར་་་་་
བྱེད་པ་ཡིན་ནོ། །ཞེས་བཤད་པ་ལྟར་ཤེས་པར་བྱའོ། །
ཟས་རྣམས་ཀྱིས་འབྱུང་བའི་ཡོན་ཏན་སྟོན་པ་ནི། འབྱུང་བ་ལྔ་ལྡན་་་་
• 123 •



ཟས་ཀྱི་ཡོན་ཏན་གྱིས། །ལུས་ཀྱི་འབྱུང་བ་ལྔ་པོ་རྒྱས་པར་བྱེད། །ཅེས་
པའི་དོན་ལ། འབུམ་ནག་འབུམ་ཆུང་ཤག་མགོན་དཔལ་མགོན་རྣམས་མཐུན་
པར། ས་ཤས་ཆེ་བ་དང་པོའི་ནུས་པར་ལྡན་པའི་ཟས་ཀྱི་ཤ་རུས་རྒྱས་པར་བྱེད།།
དེ་བཞིན་དུ་ཆུ་ཡིས་ཁྲག མེ་ཡིས་དྲོད། རླུང་གིས་དབུགས། ནམ་མཁས་བུ་ག་་
རྒྱས་པར་བྱེད་པའོ། །ཞེས་པ་ལ་རྒྱ་ཆུང་བའི་སྐྱོན་ཡོད། གཞུང་གི་དོན་ནི། ས་་
ལ་སོགས་པ་འབྱུང་བ་ལྔའི་ནང་ནས་འབྱུང་བ་སྟོབས་ཆེ་བ་དང་། གང་དག་
དང་ལྡན་པའི་ཟས་ཀྱིས་ཡོན་ཏན་གྱིས་ལུས་ཀྱི་འབྱུང་བ་ལྔ་པོ་རྒྱས་པར་བྱེད་པ་
ཡིན་ཏེ། དེ་ཡང་ཟས་ཀྱི་ཡོན་ཏན་སའི་ཁམས་ཤས་ཆེ་བ་རྣམས་ཀྱིས་ལུས་ཀྱི་ས་
བའི་ཆ་རྣམས་དང་། ཆུའི་ཁམས་ཤས་ཆེ་བ་རྣམས་ཀྱིས་ལུས་ཀྱི་བརླན་ཅིང་་་་་
གཤེར་བའི་ཆ་རྣམས་དང༌། མེའི་ཁམས་ཤས་ཆེ་བ་རྣམས་ཀྱིས་དྲོད་ཚ་བའི་ཆ་
རྣམས་དང་། རླུང་གི་ཁམས་ཤས་ཆེ་བ་རྣམས་ཀྱིས་ལུས་ཀྱི་ཡང་ཞིང་གཡོག་་་་་
པར་ （གཡོ་བར་བྱེད་པའི་ཆ་རྣམས་རྒྱས་པར་བྱེད་ཅིང་། ནམ་མཁས་བུ་ག་
འགག་པ་རྣམས་སེལ་ཞིང་རྒྱས་པར་བྱེད་དོ། །
དེ་ལྟར་ཡིན་ཏེ། ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། ས་་
དང་ཆུ་དང་མེ་དང་རླུང་། ནམ་མཁའ་བཅས་པའི་དྲོད་ལྔ་པོ། རང་རང་ཡོད་་་་
ཏན་ཟས་ལྔ་ཡིན། ས་སོགས་ཀྱིས་སྨིན་དེ་འོག་ཏུ། དེ་དག་རང་རང་ཇི་བཞིན་་་་
རྒྱས། སྨིན་བྱུང་ཡོན་ཏན་ཐ་དད་ཡིན། ས་རུ་གཏོགས་པ་ས་ཉིད་དང་། ལྷག་་་
མས་ལུས་སྟོབས་ལྷག་མ་རྒྱས། ཞེས་བྱ་བ་ལ། ས་ལ་སོགས་པའི་མེ་དྲོད་རླུང་་་་་
དང་བཅས་པར་གནས་པའི་དྲོད་ལྔ་པོ་དག་གིས་ཟས་ཀྱི་ཡོན་ཏན་ལྔ་པོ་ལྕི་བ་་
ལ་སོགས་པ་རང་རང་གི་ཡོན་ཏན་ས་ལ་སོགས་པ་རྗེས་སུ་མཆེད་ཅིང་སྨིན་པར་
བྱེད་ལ། དེའི་འོག་ས་ལ་སོགས་པ་དེ་དག་རང་རང་གི་ཡོན་ཏན་གང་ཡིན་པ་་་
• 124 •



ལུས་ལ་ཇི་ལྟར་གནས་པ་བཞིན་དུ་རྒྱས་ཤིང་འཕེལ་བར་བྱེད་དོ། །དེ་ཡང་སོ་སོ་
ནས་ཐ་དད་པར་བྱེད་པ་ཡིན་ཏེ། དེ་ཡང་ས་རུ་གཏོགས་པའི་འབྱུང་བ་ཆེན་་་་་
པོས་ལུས་ལ་གཏོགས་པའི་སའི་ཡོན་ཏན་རྒྱས་ཤིང་འཕེལ་བར་བྱེད་པ་ཡིན་ལ།
ལྷག་མ་སའི་ཡོན་ཏན་ལས་གཞན་པ་མེ་དང་ཆུ་དང་རླུང་དང་ནམ་མཁའ་་་་་
རྣམས་ཀྱིས་ཀྱང་སའི་ཡོན་ཏན་ལས་མ་གཏོགས་པ་ལྷག་མ་རང་རང་གི་ཡོན་་་་
ཏན་ལུས་ལ་གནས་པ་འཕེལ་ཞིང་རྒྱས་པར་བྱེད་པ་ཡིན་ནོ། །ཞེས་བཤད་དོ། །
༤ གནོད་བྱའི་གྱུར་ཚུལ།
བཞི་པ། གནོད་བྱའི་གྱུར་ཚུལ་སྟོན་པ་ནི། གྱུར་ཚུལ་ཞུ་རྗེས་དྭངས་་་་
སྙིགས་ཕྱེ་བ་ལས། །སྙིགས་མ་རྒྱུ་མར་སྐ་སླ་གཉིས་སུ་འབྱེད། །སྐུ་བ་་་
བཤང་འགྱུར་སླ་བ་གཅིན་དུ་འགྱུར། །དྭངས་མ་ལུས་ཟུངས་རང་རང་
མེ་དྲོད་ཀྱིས། །སྨིན་པར་གྱུར་ཏེ་དྭངས་མ་ཕོ་བ་ནས། །དྭངས་མ་ལེན་
པའི་རྩ་དགུར་མཆིན་ལམ་རྒྱུད། །མཆིན་པའི་གནས་སུ་ཁྲག་གྱུར་ཁྲག་
ལས་ཤ། །ཤ་ལས་ཚིལ་གྱུར་ཚིལ་ལས་རུས་པར་གྱུར། །རུས་་་་
ལས་རྐང་གྱུར་རྐང་ལས་ཁུ་བར་གྱུར། །དེ་རྣམས་སྙིགས་མ་ཕོ་བའི་་་༌
བད་ཀན་དང༌། །སྣོད་མཁྲིས་བུ་གའི་དྲི་མ་ཞག་དང་ནི། །སོ་སེན་བ་སྤུ་
བཤང་སྣུམ་མངལ་འཛིན་ཡིན། །ལུས་ཟུངས་ཁུ་བའི་མཐར་ཕྱིན་་་་
མདངས་མཆོག་སྟེ། །སྙིང་ལ་གནས་ཤིང་ལུས་ཀུན་ཁྱབ་པ་དང་། །ཚེ་་
གནས་གཟི་མདངས་བཀྲག་དང་ལྡན་པར་བྱེད། །ཅེས་པའི་དོན། ཟས་་་
སྐོམ་མེ་དྲོད་ཀྱིས་བཞུ་ནས་གྱུར་ཚུལ་བད་མཁྲིས་རླུང་གསུམ་གྱི་ཞུ་བའི་རྗེས་སུ་
དྭངས་(སྙིགས་）གཉིས་སུ་ཕྱེ་བ་ལས་སྙིགས་མ་རྒྱུ་མར་སྐ་སླ་གཉིས་སུ་འབྱེད་་་
པར་བྱེད་དོ། །སྐ་བ་བཤང་པར་འགྱུར་ཞིང་སླ་བ་གཅིན་དུ་འགྱུར་རོ། །
• 125，



དྭངས་མའི་གྱུར་ཚུལ་ནི་ཟས་སྐོམ་གྱི་དྭངས་མ་དེ་ལུས་ཟུངས་བདུན་པོ་རང་་་
རང་གི་མེ་དྲོད་ཀྱི་སྨིན་པར་འགྱུར། དེ་ཡང་ཐོག་མར་དྭངས་མ་དེ་ཕོ་བ་་་་
ནས་དྭངས་མ་ལེན་པའི་རྩ་དགུར་ཞུགས་ནས་མཆིན་པའི་ལམ་བརྒྱུད་དེ་མཆིན་
པའི་གནས་སུ་ཁྲག་ཏུ་འགྱུར་ཅིང་། ཁྲག་དེ་ཡང་མཆིན་པའི་མེ་དྲོད་ཀྱི་སྨིན་པ་
ལས་ཁྲག་དེའི་དྭངས་མ་ཤར་འགྱུར་རོ། །དེ་བཞིན་དུ་ཤ་ལས་ཤའི་དྭངས་(མ་)
ཚིལ་བུར་འགྱུར་ཞིང་། ཚིལ་ལས་ཚིལ་བུའི་དྭངས་མ་རུས་པར་འགྱུར་ཏེ། རུས་
ལས་རུས་པའི་དྭངས་མ་རྐང་དུ་འགྱུར། རྐང་ལས་རྐང་གི་དྭངས་མ་ཁུ་བར་་་་་
འགྱུར་རོ། །དེ་རྣམས་ཀྱི་སྙིགས་མ་ཇི་ལྟར་འགྱུར་ཞེ་ན། དྭངས་མའི་སྙིགས་མ་ནི།
ཕོ་བའི་བད་ཀན་དང༌། ཁྲག་གི་སྙིགས་མ་ནི་སྣོད་ཀྱི་མཁྲིས་པ་དང་། ཤའི་་་་་
སྙིགས་མ་ནི་བུ་གའི་རྣ་སྤབས་ལ་སོགས་པའི་དྲི་མ་དང་། ཚིལ་གྱི་སྙིགས་མ་ནི་་
སྣུམ་ཞག་དང་། རུས་པའི་སྙིགས་མ་ནི་སོ་སེན་དང་། རྐང་གི་སྙིགས་མ་ནི་བ་སྤུ་
དང་། བཤང་པའི་ཆ་སྣུམ་པ་ཡིན་ལ། ཁུ་བའི་སྙིགས་མ་ནི་ཁམས་དཀར་པོ་སྟེ་་་
མངལ་འཛིན་པར་བྱེད་པ་ཡིན་ནོ། །ཁུ་བའི་ཡང་དྭངས་མ་ནི་ལུས་ཟུངས་ཀྱི་་་
དྭངས་མ་ཁུ་བ་མཐར་ཕྱིན་པ་ནི་མདངས་ཀྱི་མཆོག་སྟེ། གཙོ་བོར་སྙིང་ལ་་་་་་
གནས་ཤིང་ལུས་ཀུན་ལ་ཁྱབ་པ་དང་། དེས་ཚེ་གནས་པར་བྱེད་ཅིང་གཟི་་་་
མདངས་དང་བཀྲག་དང་ལྡན་པར་བྱེད་པའོ། ། །
སྐབས་འདིར་འབུམ་ཆུང་། ཤག་མགོན་དཔལ་མགོན་རྣམས་མཐུན་པར། །
དཔལ་མགོན་གྱི་འགྲེལ་པ་ལས། ལུས་ཟུངས་ཀྱི་ཚུལ་ནི། དྭངས་མ་ལུས་ཟུངས་་
ཞེས་པ་དྲུག་གིས་སྟོན་ཅིང་། དྲི་མ་གྱུར་ཚུལ་ནི། དེ་རྣམས་སྙིགས་མ་ཞེས་པ་་་་
གསུམ་གྱིས་སྟོན་པས། དེ་གཉིས་སྡེབས་ནས་བཤད་ན། དྭངས་མ་དེས་ལུས་་་་་
ཟུངས་བདུན་དུ་རང་རང་གི་མེ་དྲོད་བདུན་གྱིས་སྨིན་པར་བྱེད་དེ། དང་པོ་ཟས་
• 126 •



ཀྱི་དྭངས་མ་དེ་ཕོ་བ་ནས་མཆིན་པའི་བར་ན་དྭངས་མ་ལེན་པའི་རྩ་མིག་དགུ་་
ཡོད་པ་དེར་འགྲོ་སྟེ་དྭངས་མའི་ཁུ་བ་དེར་དྭངས་མའི་དྲོད་ཀྱིས་སྨིན་པར་བྱས་
པ་ལ། དྭངས་སྙིགས་སུ་ཕྱེ་ནས་དྭངས་མའི་དྭངས་མ་དེ་མཆིན་པའི་གནས་སུ་་
ཁྲག་ཏུ་འགྲོ། དྭངས་མའི་སྙིགས་མ་དེ་ཕོ་བའི་བར་ལོག་ནས་བད་ཀན་དུ་འགྲོ།
མཁྲིས་པ་ཁྲག་གི་སྨིན་པར་བྱས་པ་དེ་ཁྲག་ལས་དྭངས་མ་གཉིས་སུ་དབྱེ་ནས་་་
དངས་མ་ཤ་རུ་འགྱུར། སྙིགས་མ་སྣོད་ཀྱི་མཁྲིས་པར་འགྱུར། མཁྲིས་པ་ལ་་་་་
དྭངས་སྙིགས་གཉིས་སུ་ཕྱེ་ནས་མཁྲིས་པའི་དྭངས་མ་ཆུ་སེར་དུ་འགྱུར། སྙིགས་
མ་ཆུ་ཡི་ཀུ་ཡར་འགྱུར་སྐད། ཤ་རྒྱུ་བའི་བུ་གར་ཤའི་མེ་དྲོད་ཀྱི་སྨིན་པར་བྱས་་་
པ་ལ། ཤ་ལ་དྭངས་སྙིགས་གཉིས་སུ་ཕྱེ་ནས་ཤའི་དྭངས་མ་ཚིལ་བུར་འགྱུར། །
སྙིགས་མ་མིག་སྣབས་རྣ་སྤབས་བ་སྤུ་བུ་གའི་དྲེག་པ་རྣམས་སུ་འགྱུར། ཚིལ་གྱི་
བུ་གར་མེ་དྲོད་ཀྱིས་སྨིན་པར་བྱས་པ་ལ། དྭངས་སྙིགས་གཉིས་སུ་ཕྱེ་ནས་ཚིལ་
གྱི་དྭངས་མ་རུས་པར་འགྱུར། སྙིགས་མ་ཞག་ཏུ་འགྱུར། རུས་པའི་བུ་གར་རུས་
པའི་མེ་དྲོད་ཀྱིས་སྨིན་པར་བྱས་པ་ལས། དྭངས་སྙིགས་གཉིས་སུ་ཕྱེ་ནས་རུས་
པའི་དྭངས་མ་རྐང་མར་ལ་ཡང་རྐང་ཞུན་བུ་དང་ལྷ་བ་ཀླད་པའོ། །ཀླད་པའི་་་
དྭངས་མ་དེ་རྐང་དང་གཞུང༌ ( རྒྱུངས་པའི་དྭངས་མ་རྣམས་སོ། །རུས་པའི་
སྙིགས་མ་སོ་སེན་མོར་འགྱུར་རོ། །རྐང་པའི་བུ་གར་རྐང་པའི་མེ་དྲོད་ཀྱི་སྨིན་་
པར་བྱས་པ་ལས། དྭངས་སྙིགས་གཉིས་སུ་ཕྱེ་ནས། རྐང་གི་དྭངས་མ་ཁུ་བར་་་
འགྱུར། སྙིགས་མ་བ་སྤུའི་སྒོ་སྙམ་པ་དེ་དང་བཤང་པའི་སྣུམ་དེ་ཡིན་ནོ། །ཁུ་བ་
བཅུད་ཀྱི་བུ་ག་རུ་བཅུད་ཀྱི་མེ་དྲོད་ཀྱིས་སྨིན་པར་བྱས་པ་ལས། དྭངས་སྙིགས་
གཉིས་སུ་ཕྱེ་ནས་དྭངས་མ་ལུས་ཟུངས་ཀྱི་མདངས་སུ་འགྱུར། སྙིགས་མ་ས་བོན་
དཀར་དམར་དུ་འགྱུར་བའོ། །ཞེས་བཤད་དོ། །
• 127 •



༥ འབྲས་བུ་རྫོགས་དུས།
ལྔ་པ། གནོད་བྱ་འབྲས་བུ་རྫོགས་པའི་དུས་སྟོན་པ་ནི། །དེ་དག་འབྲས་
བུ་རྫོགས་དུས་ཟས་ཟོས་པའི། །དྭངས་མ་ཁུ་བར་འགྱུར་དུས་ཞག་དྲུག་
སྟེ། །རོ་རྩ་ལ་སོགས་འཕྲལ་ལ་ཁུ་བ་སྐྱེད། །སྨན་རྣམས་ཕལ་ཆེར་ཞག་
གཅིག་ལས་བྱེད་འགྱུར། །ཞེས་པའི་དོན། དྭངས་མ་དེ་དག་དྭངས་མ་རྣམས་
ཀྱི་འབྲས་བུ་ལྟ་བུ་སྟེ། འབྲས་བུ་དེ་རྫོགས་པའི་དུས་ཇི་ལྟར་ཞེ་ན། ཟས་ཟོས་་་་
པའི་དྭངས་མ་ཞག་དང་པོ་ལ་ཁྲག་ཏུ་འགྱུར་ཞིང་། གཉིས་(པ་)ལ་ཤ་དང་།
གསུམ་པ་ལ་ཚིལ་དང་། བཞི་པ་ལ་རུས་པ། ལྔ་པ་ལ་རྐང་དུ་འགྱུར་ཞིང་། དེ་་་
ནས་ཁུ་བར་གྱུར་པའི་དུས་ནི་ཞག་དྲུག་པ་ཉིད་ཡིན་ཏེ། འབྲས་བུ་རྫོགས་པའི་
དུས་སོ། །འོ་ན་ཟས་ཐམས་ཅད་ཀྱི་འབྲས་བུ་རྫོགས་པའི་དུས་དེ་ལྟ་བུ་ཡིན་པས་
ཁྱབ་པའམ་ཞེ་ན་མ་ཁྱབ་སྟེ། རོ་ཙ་ལ་སོགས་པའི་སྨན་རྣོན་པོ་རྣམས་ཀྱི་འཕྲལ་
དུ་ཁུ་བ་སྐྱེད་པར་ནུས་པའི་ཕྱིར་རོ། །སྨན་རྣམས་ཀྱི་ནུས་པ་བྱུང་ཚུལ་ཡང་་་་་་
མཐུན་ནམ་ཞེ་ན་མ་ཡིན་ཏེ། སྨན་རྣམས་ཀྱི་ནུས་པ་ཞག་གཅིག་ནས་ཕལ་ཆེར་
ལས་བྱེད་པར་འགྱུར་ཞིང་སྨན་ཡང་རྣོ་བ་ཉིད་ཀྱིས་འཕྲལ་དུ་ནུས་པ་འབྱིན་་་
པར་བྱེད་དོ། །
འདིའི་སྐབས་སུ་སློབ་དཔོན་སོ་སོའི་འདོད་པ་མི་འདྲ་བ་དང་རང་ལུགས་
སྟོན་པ་ནི། ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། ཟས་འཇུ་་་་
དྭངས་མ་སོགས་རིམ་གྱིས། ཁུ་ཆུར་འགྱུར་པ་ལ་ལ་ནི། ཉིན་ཞག་གཅིག་འདོད་
གཞན་དག་ནི། ཞག་དྲུག་ཁ་ཅིག་ཟླ་གཅིག་འདོད། ཅེས་བྱ་བ་ལ་ཟས་དང་པོ་་
ཞུ་ནས་དྭངས་མ་ལ་སོགས་པའི་དངོས་པོར་ཡོངས་སུ་གྱུར་པའི་མཚན་ཉིད་ཀྱི་
ཁུ་ཆུ་ཉིད་དུ་གྱུར་པ་ནི། སྨན་པ་ལ་ལ་ཉིན་ཞག་གཅིག་གི་གྱུར་པར་འདོད་ལ།
• 128 •



སྨན་པ་གཞན་ནི་ཞག་དྲུག་གིས་ཁུ་ཆུ་ཉིད་དུ་འགྱུར་རོ་ཞེས་ཟེར་རོ། །ཡང་སྲོག་
འཚོ་བའི་སློབ་དཔོན་ཁ་ཅིག ཟས་ཞུ་ནས་དྭངས་མ་ལ་སོགས་པའི་རིམ་གྱི་ཟླ་་
བ་གཅིག་གི་ཁུ་ཆུར་འགྱུར་བར་འདོད། ལུས་ཟུངས་ཀྱི་ཟས་ཀྱི་རྒྱུན། འཁོར་ལོ་
ལྟ་བུར་ཡོངས་སུ་འཁོར་ཞེས་བྱ་བ་ལ། ལུས་ཟུངས་རྣམས་ཀྱི་ཟས་ཡིན་པས་ན།
ལུས་ཟུངས་ཀྱི་ཟས་དེ་ལུས་ཟུངས་རྣམས་ནི་ལུས་ཟུངས་ཀྱི་ཟས་ཡིན་ནོ། །ཞེས་
བཤད་པའི་ཕྱིར་རོ། །དེ་ལྟར་ན་ལུས་ཟུངས་ཀྱི་རྟེན་དུ་ནི་ལུས་ཟུངས་རྣམས་་་
གནས་པ་ཡིན་ལ། དེ་རྣམས་ཀྱི་རྒྱུ་བའི་རྒྱུན་ནི་འཁོར་ལོའི་ཚུལ་ལྟར་རྒྱུན་མི་་་
ཆད་པར་འཁོར་བ་ཡིན་ཞིང་ཟས་ལ་རྟེན་པར་བརྟས་པར་འགྱུར་བའི་ཕྱིར་རོ། །
རོ་ཙ་ལ་སོགས་མཐུ་ཡིས་ནི། འཕྲལ་དུ་ཁུ་བ་ལ་སོགས་བསྐྱེད། ཅེས་བྱ་
བ་ལ། འོ་མ་དང་ཤ་ཁུ་ལ་སོགས་པ་རོ་ཙ་བར་བྱེད་པའི་ཟས་དང་། དེ་བཞིན་
དུ་སོགས་པ་ཞེས་སྨོས་པས་དུག་དང་སྦྱར་དུག་རབ་ཏུ་ཞི་བ་ལ་སོགས་པས་་་་་་
འཕྲལ་དུ་སྟེ། དེའི་མོད་ལ་དེའི་མཐུས་ཁུ་བ་ལ་སོགས་པ་སྐྱེད་དོ། །ཕལ་ཆེར་་་་་
སྨན་གཞན་ཉིན་ཞག་ནི། གཅིག་གིས་ལས་(རྣམས་)བྱེད་པ་ཡིན། ཞེས་བྱ་བ་ལ།
ཕལ་ཆེར་ཞེས་བྱ་བ་ནང་དུ་རོ་ཙ་བ་ལ་སོགས་པ་མ་གཏོགས་པའི་སྨན་གཞན་་
ཕྱེ་མ་དང་བུ་རམ་ལ་སོགས་པ་སྨིན་པ་ལ་སོགས་པའི་བྱ་བ་བྱེད་པ་དག་ནི་ཕལ་
ཆེར་ཉིན་ཞག་གཅིག་ན་རང་གི་ལས་རྣམས་བྱེད་པ་ཡིན་ནོ། །ཞེས་བཤད་དོ།།
༢, གནོད་བྱེད་ཉེས་པ།
གཉིས་པ་གནོད་བྱེད་ཀྱི་ཉེས་པ་མདོར་བསྟན་པ་ནི། གནོད་བྱེད་ཉེས་
པ་བརྒྱད་དེ་དབྱེ་བ་དང༌། །མངལ་དུ་གནས་ཚུལ་རང་བཞིན་མེ་དྲོད་
• 129 •



དང་། །ལྟོ་བ་གནས་དང་ལས་དང་མཚན་ཉིད་དོ། །ཞེས་པའི་དོན། ལུས་ཟུངས་
དང་དྲི་མ་ལ་གནོད་པར་བྱེད་པས་གནོད་བྱེད་དེ། དེ་ཡང་རླུང་མཁྲིས་བད་་་་
ཀན་འཕེལ་ཟད་དུ་འགྱུར་བས་ཉེས་པ་ཆེར་བྱེད་པས། ཉེས་པ་དེ་ལ་རྣམ་་་་་
གྲངས་བརྒྱད་དེ། དབྱེ་བ་དང་། མངལ་དུ་གནས་ཚུལ་དང་། རང་བཞིན་དང་།
མེ་དྲོད་དང༌། ལྟོ་བ་དང་། གནས་དང་། ལས་དང་། མཚན་ཉིད་དོ། །ཞེས་པའོ། །
༡ ཉེས་པའི་དབྱེ་བ། །
དེ་ལྟར་རྣམ་གྲངས་བརྒྱད་ཀྱི་ནང་ནས་དབྱེ་བ་སོགས་སྟོན་པ་ནི། དབྱེ་་་
བ་རླུང་དང་མཁྲིས་པ་བད་ཀན་གསུམ། །རྒྱུ་དང་ངོ་བོ་དཔེ་དང་་་་
འབྲས་བུ་དང་། །གཉེན་པོའི་སྒོ་ནས་གྲངས་དང་གོ་རིམ་གྲུབ། །རྣམ་
པར་མ་གྱུར་ལུས་གནས་གྱུར་པས་འཇོམས། །ཞེས་པའི་དོན། མདོར་་་་་
བསྟན་དང་རྒྱས་བཤད་གཉིས་ལས། མདོར་བསྟན་ནི། ཉེས་པའི་དབྱེ་བ་རླུང་་་
དང་མཁྲིས་པ་དང་བད་ཀན་གསུམ་ཡིན་ཏེ། བསྡུས་ན་ནད་རྣམས་རླུང་མཁྲིས་
བད་ཀན་གསུམ་དུ་འདུས་པའི་ཕྱིར་རོ། །དེ་ཡང་ཐོག་མར་རླུང་སྨོས་པའི་རྒྱུ་་་
མཚན་ནི། ཀུན་ལ་ཁྱབ་པར་བྱེད་ཅིང་གཞན་དག་ཀྱང་འཁྲུག་པར་བྱེད་ནུས་་་
པས་ཐོག་མར་རླུང་སྨོས་པ་ཡིན་ལ། དེ་ལས་སྟོབས་ཆུང་བས་མཁྲིས་པ་དང་། དེ་
ལས་སྟོབས་ཆུང་བས་བད་ཀན་ཐ་མར་སྨོས་པ་ཡིན་ནོ།།
ཉེས་པ་གསུམ་པོའི་རིང་བའི་རྒྱུ་ནི། འདོད་ཆགས་དང་ཞེ་སྡང་དང་གཏི་
མུག་གསུམ་ཡིན་ལ། ཉེ་བའི་རྒྱུ་ནི་དེ་གསུམ་ལྷག་པར་འཕེལ་བའི་རྒྱུའོ། །
ངོ་བོ་ནི་རླུང་མཚན་ཉིད་དྲུག་ལྡན་ལ་སོགས་པ་རང་རང་གི་མཚན་ཉིད་དོ། །
དཔེ་ནི་བར་སྣང་ལ་སྤྲིན་ཆགས་པས་ཆར་བབབ་པ་ལྟར་ནད་མ་སྙོམས་པ་་་་་
གཅིག་ཏུ་འདུས་ནས་ནད་ལྡང་བ་དང་མཚུངས་སོ། །
• 130 •



འབྲས་བུ་ནི་ཉེས་པ་གསུམ་པོའི་ནད་སྨིན་པ་དང་། གཉེན་པོ་ནི་རླུང་ལ་
ས་སྨན་དང་། མཁྲིས་པ་ལ་ཆུ་སྨན་དང་། བད་ཀན་ལ་མེ་སྨན་རྣམས་བསྟེན་་་་་
དགོས་པའི་སྒོ་ནས་གྲངས་གསུམ་དང་ཉེས་པ་གསུམ་གྱི་གོ་རིམ་གྲུབ་པ་ཡིན་ནོ།།
འདིའི་སྐབས་སུ་འགྲེལ་པ་བཞི་པོ་མཐུན་ཞིང་། ཤག་མགོན་འགྲེལ་པར། དབྱེ་་
བ་རླུང་དང་མཁྲིས་པ་བད་ཀན་གསུམ། ཞེས་པ་ནི། རླུང་དང་མཁྲིས་པ་བད་་་་་
ཀན་དང་གསུམ་ཡིན་ཏེ། ཅིའི་ཕྱིར་གསུམ་ཡིན་ཞེ་ན། གྲངས་གསུམ་དུ་ངེས་་་་་
པའི་ཕྱིར་ཏེ། ཇི་ལྟར་དུ་ངེས། རྒྱུའི་སྒོ་ནས་གྲངས་ངེས་པ་ཡོད། ངོ་བོ། དཔེ།
འབྲས་བུ། གཉེན་པོའི་སྒོ་ནས་གྲངས་ངེས་པ་ཡོད་དེ། དང་པོ་ལ་གསུམ་སྟེ།
ཉོན་མོངས་པ་བརྒྱད་ཁྲི་བཞི་སྟོང་ཡང་རྩ་བ་གསུམ་དུ་འདུས་པས། འདོད་་་་
ཆགས་ལས་རླུང་། ཞེ་སྡང་ལས་མཁྲིས་པ། གཏི་མུག་ལས་བད་ཀན་སྐྱེད་པས། །
རྒྱུ་དུག་གསུམ་ལས་མེད་པས་ཀྱང་གསུམ་མོ། །གཉིས་པ་ངོ་བོའི་སྒོ་ནས་ཀྱང་་་་་
གསུམ་དུ་ངེས་པ་ཡིན་ཏེ། རླུང་མཚན་ཉིད་དྲུག་ལྡན་ཡང་ཁྱད་པར་གྲང་ཞིང་་
གཡོ། མཁྲིས་པ་མཚན་ཉིད་བདུན་ལྡན་ཡང་ཁྱད་པར་ཚ་ལ་རྣོ། བད་ཀན་་་་་
མཚན་ཉིད་བདུན་ལྡན་ཡང་ཁྱད་པར་ལྕི་ལ་བསིལ། དེ་གསུམ་གྱི་ངོ་བོ་གཅིག་
འོག་ཏུ་གཅིག་མི་འདུག་སྟེ་རླུང་གྲང་བ་དང་མཁྲིས་པ་ཚ་བར་མི་མཐུན།
མཁྲིས་པ་ཚ་བ་དང་བད་ཀན་བསིལ་བར་མི་མཐུན། བད་ཀན་ལྕི་བ་དང་།
རླུང་གཡོ་བ་མི་མཐུན་པའི་ཕྱིར་རོ། །དཔེའི་གྲངས་གསུམ་དུ་ངེས་ཏེ། བད་་་་
མཁྲིས་དགྲ་ཟུན་ལྟ་བུ། རླུང་སྒང་ཉལ་ལྟ་བུ། འབྲས་བུ་ཀྱང་གྲངས་གསུམ་དུ་་་
ངེས་ཏེ། མཁྲིས་པའི་འབྲས་བུ་ཚ་བའི་ནད་དེ་མཁྲིས་པ་ལས་མ་སྐྱེད་པའི་ཚ་བ་
མི་སྲིད། བད་ཀན་གྱི་འབྲས་བུ་གྲང་བའི་ནད་དེ་བད་ཀན་ལས་མ་སྐྱེད་པའི་་་
གྲང་བ་མི་སྲིད། རླུང་ནི་ཚ་གྲང་གཉིས་ཀ་ལས་མ་གཏོགས་པའི་རླུང་རྐྱང་པའི་
• 131 •



ནད་འབྱུང་བའི་ཕྱིར་གསུམ་དུ་ངེས་སོ། །གཉེན་པོས་ཀྱང་གསུམ་དུ་ངེས་ཏེ་ ཚ་
བ་ལ་བསིལ། གྲང་བ་ལ་དྲོད། རླུང་ལ་སྣུམ་གྱིས་འཇོམས་པའི་ཕྱིར་རོ། །གཞན་
ཡང་གནས་སྟེང་འོག་བར་གསུམ་དུ་ངེས། དུས་ཚ་གྲང་ཆར་གསུམ་དུ་ངེས། ན་
ཚོད་བྱིས་པ་དར་མ་རྒན་པོ་གསུམ་དུ་ངེས། ཉིན་ཞག་གསུམ་དུ་ངེས། ཟས་ཟོས་
གསུམ་དུ་ངེས་པའི་ཕྱིར་རོ། །ཞེས་བཤད་ནའང༌། གསུམ་ཚན་གྱི་གྲངས་གང་་་
སྙེད་བྲིས་པ་མ་གཏོགས་བཤད་པ་ཁུངས་མ་མེད་པ་འདྲ། དཔེའི་སྐབས་སུ་བད་
མཁྲིས་དགྲ་ཟུན་ལྟ་བུ་ཞེས་པའང་དཔེ་མ་འབྱོར་ཏེ། དགྲ་ཟུན་ཡིན་ན་ལྷན་་་་་
ཅིག་ཡུན་རིང་དུ་གནས་པར་བྱ་བ་མ་ཡིན་པ་ལ། བད་མཁྲིས་ལྡན་པའི་ནད་་་་
ཡུན་དུ་གནས་པའི་ཕྱིར་དང་། རླུང་སྒང་ཉལ་ལྟ་བུ་ཞེས་པའང་མི་འཐད་དེ།
སྒང་ཉལ་ཡིན་ན་གང་གིའང་ཕྱོགས་སུ་མ་ལྷུང་པ་གཅིག་དགོས་པ་ཡིན་པ་ལ།
མཁྲིས་པ་དང་ལྡན་པས་ཚ་བའི་གྲོགས་བྱེད་ཅིང་། བད་ཀན་དང་ལྡན་ན་གྲང་
བའི་གྲོགས་བྱེད་པའི་ཕྱིར་ཏེ། རྒྱུད་ལས། ཉི་མར་ལྡན་པས་སྲེག་པའི་
གྲོགས་བྱེད་ལ། ཟླ་བར་ལྡན་པས་བསིལ་བའི་གྲོགས་བྱེད་དེ། ཞེས་གསུངས་
པའི་ཕྱིར་རོ།། །
འདིའི་སྐབས་ཀྱི་མདོ་གནས་ལེའུ་དང་པོའི་འགྲེལ་པ། ཟླ་ཟེར་ལས། གང་
གི་དོན་དུ་གསོ་བར་བྱ་བའི་ཉེས་པ་སྟེ་བསྟན་པར་བྱ་བའི་ཕྱིར། འདི་ལྟར། །
རླུང་དང་མཁྲིས་པ་བད་ཀན་ཡང་། ཉེས་པ་རྣམ་གསུམ་མདོར་བསྡུས་ཡིན།
ཞེས་སྨྲས་པ་ཡིན་ཏེ། དེ་ལ་དང་པོར་རླུང་སྨོས་པའི་རྒྱུ་བཤད་པར་བྱ་སྟེ། ཁྱབ་
དང་མྱུར་དུ་བྱེད་ཕྱིར་དང༌། སྟོབས་ལྡན་གཞན་དག་འཁྲུག་བྱེད་ཅིང་། རང་་་
རྒྱུད་གྲུབ་དང་ནད་མང་ཕྱིར། གཉིས་ལས་རླུང་ནི་སྟོབས་ལྡན་ཡིན། ཞེས་བཤད་
པ་ཡིན་ནོ། །དེའི་འོག་ཏུ་ནི་ཕལ་ཆེར་རྒྱུ་འདི་དག་ཉིད་ཀྱིས་མཁྲིས་པ་སྨོས་པ་
• 132 •



ཡིན་ལ། དེ་བཞིན་དུ་བད་ཀན་ནི་ནུས་པ་ཆུང་བ་དང་། ནད་ཉུང་བ་ཡིན་པའི་
ཕྱིར་ཐ་མར་བསྟན་པ་ཡིན་ནོ། །ཞེས་དང་།
དཔེ་སྟོན་པ་ནི། ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས།
གཏོར་ཚེ་བུ་གའི་སྐྱོན་གྱིས་ནི། དྭངས་མ་གང་དུ་ཆགས་གྱུར་ཏེ། དེར་ནི་གནོད་
པ་སྐྱེད་བྱེད་དེ། མཁའ་ལ་སྤྲིན་ཆགས་ཆར་འབབ་མཚུངས། ཞེས་བྱ་བ་ལ།
དྭངས་མའི་ཟས་རབ་ཏུ་སྒྲུབ་པར་བྱེད་པ་ཞེས་བྱ་བ་སྟེ། ཁྱབ་བྱེད་ཀྱི་གཏོར་་་
བའི་བུ་ག་ལ་ནད་ཀྱིས་འཁྲུག་པའི་སྐྱོན་གྱི་དྭངས་མ་ཕྱོགས་གང་དུ་ཆགས་ཤིང་
གནས་པར་གྱུར་པའི་ལུས་ཀྱི་ཕྱོགས་དེར་གནོད་པ་བྱེད་ཅིང་ནད་སྐྱེད་པར་་་་་
བྱེད་དོ། །དེ་ཡང་ཇི་ལྟར་ནམ་མཁའི་བར་སྣང་ལ་སྤྲིན་ཆགས་པར་གྱུར་ན་དེ་་
ལས་ཆར་བབ་པར་འགྱུར་བ་དང་མཚུངས་སོ། །ནད་ཀྱང་མ་སྙོམས་གྱུར་པ་ལས།
ཕྱོགས་གཅིག་འདུས་ན་ལྡང་བར་འགྱུར་ཞེས་བྱ་བ་ལ་རླུང་ལ་སོགས་པའི་ནད་
རྣམས་ཀྱང་ཚུལ་དེ་བཞིན་དུ་མ་སྙོམས་པར་གྱུར་པ་ལས། ཕྱོགས་གཅིག་འདུས་
ན་གནས་ཀྱི་སྐྱོན་གྱིས་ནད་སྐྱེད་པར་འགྱུར་རོ། །ཞེས་བཤད་དོ། །རྣམ་པར་མ་
གྱུར་པ་སོགས་ཀྱི་དོན་ནི། ལུས་ཀྱི་རླུང་མཁྲིས་བད་ཀན་གསུམ་པོ་རང་གནས་་
སུ་སྙོམས་ཏེ་རྣམ་པར་མ་གྱུར་པས་ལུས་གནས་པར་བྱེད་པ་ལ་མ་སྙོམས་པར་་་་
གཞན་དུ་གྱུར་པས་ལུས་འཇོམས་པར་བྱེད་ཅེས་བྱ་བའི་དོན་ཏོ། །
དེ་ལྟར་ཡིན་ཏེ། མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དེ་ནི་
རྣམ་གྱུར་མ་གྱུར་པས། ལུས་ཀྱི་འཇོམས་དང་གནས་པ་ཡིན། ཞེས་བྱ་བ་ལ།
རླུང་ལ་སོགས་པ་དེ་རྣམས་རྣམ་པར་གྱུར་པ་སྟེ། རང་གི་རང་བཞིན་ལས་གཞན་
དུ་གྱུར་ཅིང་གཡོས་པས་ནི། ལུས་འཇོམས་ཤིང་གནོད་པར་བྱེད་ལ་མ་གྱུར་ཅིང་
རང་གི་རང་བཞིན་དུ་ཐ་མལ་པར་སྙོམས་པར་གནས་པས་ནི་ལུས་གནས་ཤིང་
• 133 •



འཚོ་བར་བྱེད་པ་ཡིན་ནོ། །ཞེས་བྱ་བའི་དོན་ཏོ། །ཞེས་བཤད་པས་སོ། །
གནོད་བྱེད་ཉེས་པ་ལ་རྣམ་གྲངས་བརྒྱད་ཡོད་པའི་དང་པོ། ཉེས་གསུམ་་
གྱི་དབྱེ་བ་རྒྱས་པར་སྟོན་པ་ནི། རླུང་ལ་དབྱེ་ན་སྲོག་འཛིན་གྱེན་རྒྱུ་དང༌། །
ཁྱབ་བྱེད་མེ་མཉམ་ཐུར་སེལ་རྣམ་པ་ལྔ། །མཁྲིས་པའི་དབྱེ་བ་འཇུ་་་་
བྱེད་མདངས་སྒྱུར་དང༌། །སྒྲུབ་བྱེད་མཐོང་བྱེད་མདོག་གསལ་རྣམ་པ་
ལྔ། །བད་ཀན་དབྱེ་ན་རྟེན་བྱེད་མྱགས་བྱེད་དང༌། །མྱོང་བྱེད་ཚིམ་་་་
བྱེད་འབྱོར་བྱེད་རྣམ་པ་ལྔ། །ཞེས་པ་སྟེ། དེའི་དོན་ཡང་རླུང་ནད་ལ་དབྱེ་ན་
སྲོག་འཛིན་པར་བྱེད་པའི་རླུང་དང་། གྱེན་དུ་རྒྱུ་བའི་རླུང་དང་། ཁྱབ་བྱེད་ཀྱི་
རླུང་དང་། མེ་དང་མཉམ་དུ་གནས་པའི་རླུང་དང༌། ཐུར་དུ་སེལ་བའི་རླུང་སྟེ་
རྣམ་པ་ལྔའོ། མཁྲིས་པའི་དབྱེ་བ་ནི་འཇུ་བྱེད་དང་། མདངས་སྒྱུར་དང་། སྒྲུབ་
བྱེད་དང་། མཐོང་བྱེད་དང་། མདོག་གསལ་བར་བྱེད་པ་དང་རྣམ་པ་ལྔ་ཡིན་ལ།
བད་ཀན་གྱི་དབྱེ་བ་ནི་བད་ཀན་རྟེན་བྱེད་དང་། མྱགས་བྱེད་དང་་ མྱོང་བྱེད་
དང༌། ཚིམ་བྱེད་དང་། འབྱོར་བྱེད་དེ་རྣམ་པ་ལྔ་ཡིན་ནོ།། །
༢ མངལ་དུ་གནས་ཚུལ། །
གཉིས་པ། མངལ་དུ་གནས་ཚུལ་སྟོན་པ་ནི། དེ་ཉིད་མངལ་དུ་གནས་
（ གྲུབ་པའི་ཚུལ་སྟོན་པ། །སྐྱེ་བའི་དང་པོ་ཁུ་བ་ཁྲག་ལ་གནས། །
དཔེར་ན་དུག་ཅན་སྲིན་བུའི་དུག་དང་མཚུངས། །ཞེས་པའི་དོན་ཉེས་པ་
གསུམ་པོ་དེ་ཉིད་མངལ་དུ་གནས་པའི་ཚུལ་སྟོན་པ་ནི་ཆགས་པའི་དུས་སྐྱེ་བའི་
དང་པོ་ཁུ་བ་དང་ཁྲག་ལ་གནས་པ་ནི། སྤྱིར་ཉེས་པ་གསུམ་གནོད་པའི་རང་་་་
བཞིན་ཅན་ཡིན་ཡང་མངལ་དུ་གནས་པ་དང་འཕེལ་བ་དང་ཆགས་པའི་རྟེན་་
པ་ཡིན་ཏེ། དཔེར་ན་དུག་ཅན་གྱི་ཤིང་གནོད་པའི་རང་བཞིན་ཅན་ཡིན་ཡང་་
• 134 •



དེ་ལས་སྐྱེ་བའི་སྲིན་བུའི་ལུས་ནི་ཆགས་པ་དང་འཕེལ་བ་དང་གནས་པ་དང་
འཕེལ་བའི་རྩ་བ་བྱེད་དེ། དུག་དེ་དག་དང་མཚུངས་པར་ཉེས་པ་གསུམ་གྱི་་་
ལུས་སྐྱེ་བ་དང་གནས་པ་དང་འཕེལ་བར་བྱེད་ཅེས་པའོ། །
དེ་ལྟར་ཡིན་ཏེ། མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། སྐྱེ་་་
བའི་དང་པོར་ཁུ་ཁྲག་གནས། དུག་ཅན་སྲིན་བུའི་དུག་དང་མཚུངས། དེ་ནི་་་་
རང་བཞིན་རྣམ་གསུམ་སྟེ། ཆུང་འབྲིང་ཆེན་པོ་སོ་སོར་ལྟ། མ་ལུས་པ་ལ་ཁམས་
མཉམ་པ། མཆོག་ཡིན་ཉེས་པ་གཉིས་འབྱུང་སྨད། ཅེས་བྱ་བ་ནི་རླུང་ལ་སོགས་
པ་དེ་དག་ནི་རེ་རེ་བཞིན་རང་བཞིན་གསུམ་དུ་འགྱུར་ཏེ། ཆུང་ངུ་དང་འབྲིང་
དང་ཆེན་པོའོ། །རང་བཞིན་ཞེས་བྱ་བ་ནི་ལུས་ཀྱི་རང་གི་ངོ་བོའོ། །དེ་ནི་སྐྱེ་་་
བའི་དང་པོ་ནི་མངལ་དུ་འཇུག་པའི་དུས་སྐྱེ་བ་རྩོམ་ཞིང་མངལ་ན་གནས་པ་
ཞེས་བྱ་བའི་དོན་ཏོ། །ཁུ་བ་ནི་ས་བོན་ནོ། །ཁྲག་ནི་ཟླ་བའི་དུས་སུ་རྒྱུ་བས་ན་ཟླ་
མཚན་ཏེ། དེ་ལ་གནས་པས་ན་ཁྲག་གནས་ཞེས་བྱའོ། །དྲིས་པ་གང་གི་ཚེ་ཁུ་བ་
དང་ཁྲག་ལ་ཤས་ཆེར་གནས་པ་དེའི་ཚེ་ལུས་རྫོགས་པར་ག་ལ་འགྱུར། དེ་ལས་་
ཉེས་པ་གང་ལྷག་པར་འགྱུར་བ་དེ་ཉིད་ནི་རྣམ་པར་འགྱུར་ཞིང་འཇིག་པ་ཡིན་
ན། ཉེས་པ་ལྷག་པར་གནས་པ་དེར་རང་བཞིན་འགྱུར་གྱི་རྒྱུ་ཇི་ལྟར་འགྱུར་ཏེ།
རང་བཞིན་ལས་ཉམས་པར་ཡིན་ལ། རང་བཞིན་གྱི་ཉམས་པ་ནི་རང་བཞིན་གྱི་
རྒྱུར་ནམ་ཡང་མི་འགྱུར་རོ། །དེ་ཡང་འབྲས་བུ་ནི་རྒྱུ་དང་འདྲ་བར་གནས་པ་་་
ཡིན་ནོ། །ཞེས་རྟོགས་པ་དག་ལས་དཔེ་བསྟན་པའི་ཕྱིར། དུག་ཅན་སྲིན་བུའི་་
དུག་དང་མཚུངས། ཞེས་བྱ་བ་སྨོས་ཏེ། དཔེར་ན་དུག་ནི་སྲོག་འཇིག་པའི་རྒྱུ་
ཡིན་ཡང་དུག་ནི་སྲིན་བུ་འདི་སྐྱེ་བའི་རང་བཞིན་འབྱུང་བར་སྣང་ངོ། །དེ་་་་་
བཞིན་འདི་དག་ནི་གནོད་པའི་རང་བཞིན་ཅན་ཡིན་ཡང་རང་གི་ཚད་ལས་་་་
• 135 •



..
ལྷག་པའི་ཉེས་པ་ཁུ་བ་དང་ཁྲག་ལ་གནས་པས་སྐྱེ་བའི་དང་པོ་ལུས་འབྱུང་བར་
འགྱུར་རོ། །ཞེས་བཤད།
༣ ཉེས་པའི་རང་བཞིན།
གསུམ་པ། ཉེས་པའི་རང་བཞིན་སྟོན་པ་ནི། ཁུ་ཁྲག་མངལ་གནས་་་་་
ཟས་དང་སྤྱོད་ལམ་གྱིས། །ཉེས་པ་ལྷག་འགྱུར་རང་བཞིན་བདུན་དུ་་་
འགྱུར། །རླུང་ཆུང་མཁྲིས་པ་འབྲིང་ལ་བད་ཀན་ཆེ། །འདུས་པ་མཆོག་
ཡིན་ལྡན་གསུམ་བར་མར་འགྱུར། །ཞེས་པའི་དོན་ནི། ཁུ་ཁྲག་མངལ་དུ་་་
གནས་ནས་ལུས་ཆགས་པར་གྱུར་ན་ཟས་དང་སྤྱོད་ལམ་གྱི་རྐྱེན་གྱིས་ཉེས་པ་་་་
དང་ལྷག་པ་དང་མཉམ་པར་འགྱུར་པ་ལས་མིའི་རིགས་རང་བཞིན་རྣམ་པ་་་
བདུན་དུ་འགྱུར་ཏེ། དེ་ཡང་རླུང་ཤས་ཆེ་བ་ནི། རང་བཞིན་ཆུང་བ་དང་། །
མཁྲིས་པ་ཆེ་བས་ནི་རང་བཞིན་འབྲིང་ཡིན་ལ། བད་ཀན་ཆེ་བ་ནི་རང་བཞིན་
ཆེན་པོའོ། །རླུང་མཁྲིས་བད་ཀན་ཆ་མཉམ་པ་ནི་འདུས་པ་སྟེ། རང་བཞིན་གྱི་
ནང་ནས་མཆོག་ཡིན་ལ་རླུང་དང་མཁྲིས་པར་ལྡན་པ་དང་བད་ཀན་དུ་ལྡན་པ་
མཁྲིས་པ་དང་བད་ཀན་དུ་ལྡན་པ་གསུམ་ནི་རང་བཞིན་བར་མར་འགྱུར་ཞེས་
པའི་དོན་ཏོ།།
རླུང་ཤས་ཆེ་ན་རང་བཞིན་ཀྱང་ཆེན་པོར་འགྱུར་རམ་སྙམ་ན་མ་ཡིན་ཏེ།
འདིའི་ཐད་ཀྱི་མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དེ་ཡང་རླུང་
ཤོས་ཆེ་བས་ནི་རང་བཞིན་ཆུང་བར་འགྱུར་རོ། །མཁྲིས་པ་ཤས་ཆེ་བས་ནི་་་་་
འབྲིང་ངོ༌། །བད་ཀན་ཤས་ཆེ་བས་ནི་ཆེན་པོའོ། །མ་ལུས་པ་སྟེ་ཁམས་ཐམས་་་
ཅད་ཀྱི་ནང་ནས་གང་ཁམས་མཉམ་པའི་རང་བཞིན་དེ་ནི་མཆོག་ཏུ་སྟེ་ཐུ་བོ་་་
དང་དམ་པ་ཡིན་པ་འདི་ནི་བཞི་པའོ། །དེ་ཡང་གང་གི་ཕྱིར་ཁམས་མཉམ་པར་
• 136 •



གྱུར་པ་དེ་ནི་ཁམས་མཉམ་པ་སྟེ་ཁམས་ཀྱི་སྒྲ་ནི་ནད་གཞིའི་ཉེས་པ་ལ་བྱའོ། །
ཉེས་པ་གཉིས་འབྱུང་སྨད་ཅེས་བྱ་བ་ནི་གང་ཉེས་པ་འདྲེས་པ་ལས་བྱུང་བའི་་་
རང་བཞིན་གསུམ་ནི་སྨད་པར་ཡིན་ཏེ། ནད་མེད་པ་མིན་པའི་གཞིར་གྱུར་པའི་
ཕྱིར་རོ། །དེ་ནི་རླུང་དང་མཁྲིས་པ་ལས་བྱུང་བ་དང་། རླུང་དང་བད་ཀན་ལས་
བྱུང་བ་དང་། མཁྲིས་པ་དང་བད་ཀན་ལས་བྱུང་བའོ། །ཞེས་བཤད་དོ། །
༤ མེ་དྲོད་ཀྱི་དབྱེ་བ།
བཞི་པ། མེ་དྲོད་ཀྱི་དབྱེ་བ་སྟོན་པ་ནི། དེ་བཞིན་ཕོ་བའི་མེ་དྲོད་་་་
བཞིར་འགྱུར་ཏེ། །རླུང་གིས་མི་སྙོམས་མཁྲིས་པས་རྣོ་བ་དང༌། །བད་་
ཀན་ཆུང་སྟེ་འདུས་པས་མཉམ་པར་འགྱུར། །ཞེས་པའི་དོན། ཉེས་གསུམ་
འདུས་པ་བཅས་པའི་མི་རིགས་མི་འདྲ་བ་དེ་བཞིན་དུ་ཕོ་བའི་མེ་དྲོད་ཀྱང་མི་
འདྲ་བ་བཞིར་འགྱུར་ཏེ། རླུང་ཤས་ཆེ་བ་དག་གིས་མེ་དྲོད་མི་སྙོམས་པ་དང་།
མཁྲིས་པ་ཤས་ཆེ་བས་རྣོ་བ་སྟེ་འཇུ་སླ་བ་དང་། བད་ཀན་ཤས་ཆེ་བས་མེ་དྲོད་
ཆུང་བ་སྟེ་འདུས་པས་ནི་མེ་དྲོད་མཉམ་པར་འགྱུར་བའོ། ། །
མེ་དྲོད་མི་སྙོམས་པ་དང་རྣ་བ་ལ་སོགས་པའི་དོན་ནི། མདོ་གནས་ལེའུ་་་
དང་པོའི་འགྲེལ་པ་ཟླ་ཟེར་ལས། དེ་ལ་གང་ལེགས་པར་ཟས་ཟོས་ཀྱང་ཡུན་རིང་
པོ་ཞིག་ནས་འཇུ་བ་དང་ལན་འགའ་ལེགས་པར་མ་ཟོས་ཀྱང་ཤིན་ཏུ་མྱུར་བར་
འཇུ་བ་ནི་མི་སྙོམས་པའོ། །གང་དུས་ཐམས་ཅད་དུ་རན་པར་མ་ཟོས་ཀྱང་མྱུར་
དུ་འཇུ་བ་དེ་ནི་རྣོ་བ་ཡིན་ནོ། །གང་དུས་ཐམས་ཅད་དུ་ཟས་རན་པར་ཟོས་་་
ཀྱང་ཡུན་རིང་ཞིག་ནས་འཇུ་བ་ནི་ཆུང་བ་ཡིན་ཏེ། རྒྱུ་མ་འཁྲུག་ཅིང་ལྟམ་ལྟམ་
པོར་གྱུར་པའོ། །གང་རན་ཞིང་ལེགས་པར་མ་ཟོས་ཀྱང་བདེ་བར་འཇུ་བ་ནི་་་
མཉམ་པ་ཞེས་བྱའོ། །ཞེས་བཤད།
• 137 •



༥ ལྟོ་བ་སྲ་སྙི།
ལྔ་པ། ལྟོ་བ་སྲ་སྙིའི་ཁྱད་པར་སྟོན་པ་ནི། ལྟོ་བ་རླུང་གིས་སྲ་ལ་མཁྲིས་
པས་སྙི། །བད་ཀན་གྱིས་ནི་ལྟོ་བ་བར་མར་འགྱུར། །ཞེས་པའི་དོན། ལྟོ་བ་
ནི་རླུང་ཤས་ཆེ་བ་དག་སྲ་བར་འགྱུར་ལ། བཀྲུ་སྨན་གྱིས་ཀྱང་འཁྲུ་དཀའ་བར་
འགྱུར་བ་དང་། མཁྲིས་པ་ཤས་ཆེ་བས་ནི་ལྟོ་སྙི་བར་འགྱུར་ཏེ་འོ་མ་དང་ཆོ་་་
ལ་སོགས་པས་འཁྲུ་བར་ནུས་པ་དང་། བད་ཀན་གྱིས་ནི་ལྟོ་བ་སྲ་སྙི་བར་མར་་
འགྱུར་ཏེ། དོང་ག་ལ་སོགས་པ་བཀྲུ་སྨན་རྣོན་པོ་མིན་པ་རྣམས་ཀྱིས་ཀྱང་འཁྲུ་
བར་ནུས་པའོ། །
དེ་ལྟར་ཡིན་ཏེ། མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དེ་ནི་་
ལྟོ་བ་སྲ་སྙི་རན། མཉམ་པས་ཀྱང་ནི་བར་མར་འགྱུར། ཞེས་བྱ་བ་ནི། རླུང་ལ་་
སོགས་པའི་ཉེས་པ་དེ་རྣམས་ཀྱིས་ནི་ལྟོ་བ་རྣམ་པ་བཞིར་འགྱུར་ཏེ། རླུང་ཤས་
ཆེ་བས་ལྟོ་བ་སྲ་བར་འགྱུར་ཏེ། དུར་བྱིད་ལ་སོགས་པས་ཀྱང་འཁྲུ་བ་དཀའ་་་་
བར་འགྱུར་རོ། །མཁྲིས་པ་ཤས་ཆེ་བས་ནི་ལྟོ་བ་སྙི་བར་འགྱུར་ཏེ། ཞོ་ཁ་ཆུ་དང་
འོ་མས་འཁྲུ་ནུས་པར་འགྱུར་རོ། །བད་ཀན་གྱིས་ནི་རན་པར་འགྱུར་ཏེ། དོང་ག་
ལ་སོགས་པས་ཀྱང་འཁྲུ་ནུས་པར་འགྱུར་རོ། །མཉམ་པས་ཞེས་པ་ནི་ཉེས་པ་
གསུམ་མཉམ་སྟེ། དེས་ནི་བར་མར་འགྱུར་ཞེས་བྱ་བ་སྲ་བ་ཡང་མ་ཡིན་སྙི་བ་་་
ཡང་མ་ཡིན་པར་འགྱུར་རོ། །ཞེས་བཤད་ཅིང་། རྒྱུད་ལས། ཚིག་དངོས་བསྟན་་
དུ་མ་བྱུང་ཡང་། འདུས་པས་མཉམ་པར་འགྱུར་བ་ཤུགས་ལ་ཐོབ་པ་ཡིན་ནོ། །
༦ ཉེས་གསུམ་གྱི་གནས།
དྲུག་པ། ཉེས་པ་གསུམ་གྱི་གནས་སྟོན་པས་ནི། གནས་ས་ལུས་ཁྱབ་་་་
གྱུར་ཀྱང་སྙིང་ཁ་དང་། །ལྟེ་བ་འོག་བར་སྟེང་ན་མས་རིམ་གནས་། །
• 138 •



ཞེས་པའི་དོན། སྤྱིར་ཉེས་པ་གསུམ་པོའི་གནས་ས་ལུས་ཀུན་ལ་ཁྱབ་པར་གྱུར་་
ཀྱང་། གཙོ་བོར་རླུང་ནི་སྙིང་ག་དང་ལྟེ་བའི་འོག་མན་ཆད་དུ་གནས་ཤིང་ལྟེ་བ་
ནས་སྙིང་གའི་བར་དུ་མཁྲིས་པ་གནས་ལ། སྙིང་ག་ཡན་ཆད་སྟེང་ན་བད་ཀན་
ཏེ། ལུས་ཀྱི་མས་རིམ་བཞིན་དུ་རླུང་མཁྲིས་བད་ཀན་གནས་ཞེས་པའོ། ། །
འདིའི་སྐབས་སུ་ཤག་མགོན་དཔལ་མགོན་རྣམས་མཐུན་པར། སྙིང་ག་་་
དང་ལྟེ་བ་གཉིས་ཀྱི་ལུས་སྟོད་སྨད་བར་གསུམ་དུ་བཅད་པའི་ལྟེ་བ་མན་ཆད་་་་
རླུང་གི་གནས། ལྟེ་བ་ནས་སྙིང་གའི་བར་མཁྲིས་པའི་གནས། སྙིང་ག་ཡན་ཆད་
བད་ཀན་གྱི་གནས་སོ། །ཞེས་སྙིང་ག་བད་ཀན་གྱི་གནས་སུ་བཤད་ན། སྙིང་ག་
བད་ཀན་གྱི་གནས་མིན་ཏེ། སྙིང་ག་དང་ལྟེ་བའི་འོག་མན་ཆད་རླུང་གི་གནས་
ཞེས། སྙིང་ག་ཡན་རླུང་གི་གནས་སུ་འཆད་དགོས་པའི་ཕྱིར་རོ། །
དེ་ལྟར་ཡིན་ཏེ། མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དེས་་་
ཁྱབ་གྱུར་ཀྱང་སྙིང་ག་དང་། ལྟེ་བ་འོག་བར་སྟེང་ན་གནས། ཞེས་བྱ་བ་ལ་རླུང་
ལ་སོགས་པ་དེ་རྣམས་ཀྱིས་ཁྱབ་ཅིང་ལུས་མ་ལུས་པ་ལ་རྒྱུ་བར་གྱུར་ཀྱང་།
གནས་ངེས་པ་ཡོད་པར་ཤེས་པར་བྱ་སྟེ། དེ་ནི་སྙིང་ག་དང་ལྟེ་བའི་འོག་བར་་་
སྟེང་ན་གནས་ཞེས་བྱ་བ་ཡིན་ནོ། །དེའི་དོན་ནི་འདི་ཡིན་ཏེ། སྙིང་ག་དང་ལྟེ་་་
བའི་འོག་མན་ཆད་ནི་རླུང་གནས་ཡིན་ནོ། །དེ་གཉིས་ཀྱི་བར་ནི་མཁྲིས་པའི་་་
གནས་ཡིན་ཏེ། དེ་གཉིས་ཀྱི་སྟེང་ཡན་ཆད་ནི་བད་ཀན་གྱི་གནས་ཡིན་ནོ། །ཞེས་
བཤད་དོ། ། །
༧ ཉེས་གསུམ་གྱི་ལས།
བདུན་པ། ཉེས་པ་གསུམ་གྱི་ལས་སྟོན་པ་ལ། སྤྱི་དང་བྱེ་བྲག་གཉིས་ལས།
དང་པོ་བསྟན་པ་ནི། ཉེས་པའི་ལས་ནི་རླུང་གིས་དབུགས་འབྱིན་རྔུབ།
• 139 •



སྐྱོད་དང་ལས་སྤྱོད་ཤུགས་འབྱིན་གནོད་བྱ་རྒྱུ། དབང་པོ་གསལ་དང་
ལུས་རྗེས་འཛིན་པར་བྱེད། །མཁྲིས་པས་བཀྲེས་སྐོམ་ཟས་ལེན་འཇུ་བ་
དང༌། །ལུས་དྲོད་མདངས་གསལ་སྙིང་དཔའ་བློ་ལྡན་བྱེད། །བད་ཀན་
ལུས་དང་བློ་བརྟན་གཉིད་ལོག་དང༌། །ཚིག་འབྲེལ་བཟོད་ཅིང་ལུས་་་་་
འཇམ་སྣུམ་པར་བྱེད། །ཅེས་པའི་དོན། ཉེས་པའི་ལས་ནི་རྣམ་པ་གསུམ་པོ་་
དག་གི་ནང་ནས། རླུང་གི་ལས་ནི་དབུགས་ཕྱིར་འབྱིན་པ་དང་། ནང་དུ་རྔུབ་པ་
དང་། བསྐྱོད་པ་དང་། སྒུལ་བ་ལ་སོགས་པ་དང་། ལུས་དང་ངག་དང་ཡིད་ཀྱི་
ལས་སྤྱོད་པ་དང་། བཤང་བ་དང་གཅི་བ་རླུང་གི་ཤུགས་ཀྱིས་ཕྱི་རོལ་རུ་འབྱིན་
པ་དང་། གནོད་བྱ་ལུས་ཟུངས་བདུན་དང་དྲི་མ་གསུམ་པོ་བདེ་བར་རྒྱུ་བར་་་་
བྱེད་པ་དང་། མིག་ལ་སོགས་པའི་དབང་པོ་གསལ་བར་བྱེད་པ་སྟེ། ཡོན་ཏན་་་་
དེ་དག་དང་ལྡན་ན་མི་གནོད་ཅིང་ལུས་བརྟན་པ་སྟེ། རྗེས་སུ་འཛིན་པར་བྱེད་
པ་ཡིན་ནོ། ། །
དེ་ལྟར་ཡིན་ཏེ། མདོ་གནས་ལེའུ་བཅུ་གཅིག་པའི་འགྲེལ་པ་ཟླ་ཟེར་ལས།
དེ་རླུང་དབུགས་འབྱུང་དབུགས་རྔུབ་དང་། བསྐྱོད་དང་ལས་སྤྱོད་ཤུགས་་་་་
འབྱིན་དང་། ལུས་ཟུངས་ལེགས་པར་རྒྱུ་བ་དང་། དབང་པོ་རྣམས་ནི་གསལ་བ་
དག མི་གནོད་པ་ནི་རྗེས་འཛིན་ཡིན། ཞེས་བྱ་བ་ལ། ལུས་འདི་ནི་རླུང་མི་་་་་
གནོད་ཅིང་དབུགས་འབྱུང་བ་ལ་སོགས་པས་མཉམ་པར་གནས་ན། ལུས་རྗེས་
སུ་འཛིན་ཅིང་བརྟན་པར་བྱེད་པ་ཡིན་ནོ། །དེ་ལ་དབུགས་འབྱུང་བ་ནི་གྱེན་དུ་
དབུགས་འབྱིན་ཞིང་གཏོང་བའོ། །དབུགས་རྔུབ་པ་ནི་དབུགས་སྡུད་ཅིང་ཐུར་
དུ་འཇུག་པའོ། །སྐྱོད་པ་ནི་ལས་སུ་བྱ་བ་ཐམས་ཅད་ལ་བརྩོན་ཞིང་རྩོལ་བའོ། །
ལས་ལ་སྤྱོད་པ་ནི་ལུས་དང་ངག་དང་ཡིད་ཀྱི་ལས་ལ་སྤྱོད་ཅིང་འཇུག་པའོ། །
• 140 •



ཤུགས་འབྱིན་པ་ནི་བཤང་བ་དང་གཅིན་དང་རླུང་ཕྱི་རོལ་དུ་འབྱིན་པའོ། །ལུས་
ཟུངས་ལེགས་པར་རྒྱུ་བ་ཞེས་པ་ནི་ལུས་ཟུངས་ཀྱིས་སྒྲས་ནི་དྭངས་མ་ལ་སོགས་
པ་དང་མཁྲིས་པ་དང་བད་ཀན་དག་གཟུང་ངོ། །དེ་རྣམས་ལེགས་པར་རྒྱུ་བ་ནི་
མཉམ་པར་གནས་ཤིང་འཇུག་པའོ། །དེ་ལ་མཉམ་པར་རྒྱུ་བའི་གནས་སྐབས་་་
ཉིད་ཀྱི་དེ་རྣམས་རླུང་ཉིད་མི་གནོད་པར་འགྱུར་པའི་རྒྱུ་ཉིད་ཡིན་ཏེ། གང་གི་
ཕྱིར་རྣམ་པར་འཐོར་ཞིང་འཁྲུགས་པ་སྡུད་ཅིང་ཞི་བར་བྱེད་པ་ཡིན་པའི་ཕྱིར་
རོ། །དེ་བཞིན་དུ་དབང་པོ་རྣམས་གསལ་བ་སྟེ། མིག་ལ་སོགས་པའི་དབང་པོ་་་
ཡུལ་འཛིན་པ་ལ་གསལ་བར་གནས་པ་སྟེ་ཡོན་ཏན་དེ་དག་དང་ལྡན་ན་མི་་་་་
གནོད་ཅིང་རྗེས་སུ་འཛིན་པ་ཡིན་ནོ། །ཞེས་བཤད། །
མཁྲིས་པའི་ལས་ནི་བཀྲེས་པར་བྱེད་པ་དང་སྐོམ་པར་བྱེད་པ་དང་། ཟས་
ལེན་པ་ཡི་ག་འབྱེད་པར་བྱེད་པ་དང་། བདེ་བར་འཇུ་བར་བྱེད་པ་དང༌། ལུས་
ཀྱི་དྲོད་སྐྱེད་པར་བྱེད་པ་དང་། མདངས་གསལ་བར་བྱེད་པ་དང༌། སྙིང་དཔའ་
བ་སྟེ་སེམས་རྟུལ་ཕོད་པར་བྱེད་པ་དང་། བློ་གྲོས་ཏེ་ཤེས་རབ་དང་ལྡན་པར་་་
བྱེད་པའོ། །
དེ་ལྟར་ཡིན་ཏེ། ཟླ་ཟེར་གྱི་གོང་གི་འགྲེལ་ཚིག་དེ་མ་ཐག་པར། མཁྲིས་པ་
འཇུ་དྲོད་མཐོང་བྱེད་དང་། བཀྲེས་སྐོམ་ཟས་ལེན་མདངས་ཡིད་གཞུང་། བློ་་་་
ལྡན་དཔའ་སྙིང་ལུས་འཇམ་པས། ཞེས་བྱ་བ་ལ་དེ་མཁྲིས་པར་འགྱུར་བ་མེད་་
ཅིང་འཇུ་བ་ལ་སོགས་པས་རྗེས་སུ་འཛིན་ཅིང་བརྟན་པར་བྱེད་པ་ཡིན་ནོ། །དེ་
ལ་འཇུ་བ་ནི་ཟས་སྨིན་ཅིང་འཇུ་བའོ། །དྲོད་ནི་མེའི་ཤས་སོ། །མཐོང་བ་ནི་་་་
གཟུགས་འཛིན་པར་ནུས་པའོ། །བཀྲེས་པ་ནི་ཟ་འདོད་པའོ། །སྐོམ་པ་ནི་འཐུང་
འདོད་པའོ། །ཟས་ལེན་པ་ནི་ཡི་ག་འབྱེད་ཅིང་ཉེ་བར་ལོངས་སྤྱོད་པར་འདོད་
• 141 •



པའོ། །མདངས་ནི་བཞིན་མདོག་གསལ་ཞིང་གཟི་མདངས་ཆེ་བའོ། །ཡིད་གཞུང་
པ་ནི་ཤེས་རབ་དང་ལྡན་པའོ། །བློ་དང་ལྡན་པ་ནི་བློ་གྲོས་དང་ལྡན་པའོ། །
དཔའ་སྙིང་ནི་སེམས་རྟུལ་ཕོད་པ་ཡིན་ཏེ། བརྟན་ཞིང་མི་གཡོ་བའོ། །ལུས་་་་་་
འཇམ་པ་ནི་ལུས་ཀྱི་ཤ་མདངས་འཇམ་ཞིང་མཉེན་པ་སྟེ་དེ་དག་གིས་ལུས་ཀྱི་་་
རྟེན་བྱེད་དོ། །ཞེས་བཤད་ཅིང་མཐོང་བར་བྱེད་པ་དང་ལུས་འཇམ་པ་ཡང་་་་་
མཁྲིས་པའི་ལས་ཡིན་པར་གསལ་ལོ། །
བད་ཀན་གྱི་ལས་ནི་ལུས་དང་བློ་བརྟན་པར་བྱེད་པ་དང་། གཉིད་ལོག་པ་
པར་བྱེད་པ་དང༌། ཚིགས་རྣམས་འབྲེལ་ཞིང་དམ་དུ་གནས་པ་ལས་བྱེད་པ་་་་
བཟོད་པར་བྱེད་ཅིང་ལུས་འཇམ་པ་དང་སྣུམ་པར་བྱེད་པ་ཡིན་ནོ། །དེ་ལྟར་་་་
ཡང་ཟླ་ཟེར་གྱི་གོང་གི་འགྲེལ་ཚིག་དེ་མ་ཐག་པར། བད་ཀན་བརྟན་ཞིང་སྣུམ་
ཉིད་དང་། ཚིགས་འབྲེལ་བཟོད་ལ་སོགས་པས་སོ། དེ་ལ་བད་ཀན་མི་འགྱུར་་་་
ཞིང་བརྟན་པ་ལ་སོགས་པ་དང་ལྡན་ན། ལུས་རྗེས་སུ་འཛིན་པར་བྱེད་དོ། །
བརྟན་པ་ནི་མི་གཡོ་བ་ཉིད་དོ། །སྣུམ་པ་ཉིད་ནི་ལུས་སྣུམ་པར་གྱུར་པ་ཉིད་དོ། །
ཚིགས་འབྲེལ་བ་ནི་ལྷུ་ཚིགས་ཀྱི་བར་དེ་རྣམས་ལེགས་པར་འབྲེལ་ཞིང་དམ་དུ་
གནས་པའོ། །བཟོད་པ་ནི་གནོད་པ་ལ་མི་འཁྲུགས་པ་སྟེ། དེ་དག་ལ་སོགས་་་་་
པས་ཕན་པའི་ལས་བྱེད་པ་ཡིན་ནོ། །ཞེས་བཤད།
ཉེས་པ་གསུམ་སོ་སོའི་བྱེ་བྲག་གི་གནས་དང་ལས་སྟོན་པ་རྒྱས་པར་བཤད་
པ་ལ། དང་པོ་རླུང་གི་གནས་དང་ལས་སྟོན་པའི་ནང་ནས་སྲོག་འཛིན་བཤད་པ་
ནི། ཁྱད་པར་སྲོག་འཛིན་རླུང་དེ་སྤྱི་བོར་གནས། །གྲེ་བ་བྲང་དུ་རྒྱུ་ཞིང་
ཟས་སྐོམ་མིད། །དབུགས་རྔུབ་མཆིལ་འདོར་སྦྲིད་པ་སྒྲེག་པ་འབྱིན། །
བློ་དང་དབང་པོ་གསལ་དང་སེམས་འཛིན་བྱེད། །ཅེས་པའི་དོན། རླུང་་
• 142 •



ནད་ཀྱི་ནང་ནས་ཁྱད་པར་སྲོག་འཛིན་གྱི་རླུང་དེའི་གནས་ནི་གཙོ་བོར་སྤྱི་བོ་སྟེ།
མགོ་བོར་གནས་ཤིང་རྒྱུ་བའི་ལམ་ནི་གྲེ་བ་དང་བྲང་དུ་རྒྱུ་ཞིང་ལས་ནི་ཟས་་་་
དང་སྐོམ་མིད་པར་བྱེད་པ་དང་། དབུགས་རྔུབ་པ་དང་། མཆིལ་མ་འདོར་བ་་་
དང་། སྦྲིད་པ་དང་། སྒྲེག་པ་འབྱིན་པར་བྱེད་པ་དང་། བློ་དང་དབང་པོ་གསལ་
ཞིང་གཞན་གྱི་ཡིད་དུ་འོང་སྟེ་སེམས་འཛིན་པར་བྱེད་པའོ། ། །
གྱེན་རྒྱུའི་གནས་དང་ལས་སྟོན་པ་ནི། གྱེན་དུ་རྒྱུ་བའི་རླུང་ནི་བྲང་ལ་
གནས། །སྣ་ལྕེ་ལྐོག་མར་རྒྱུ་ཞིང་ཚིག་འབྱིན་ལ། །སྟོབས་མདངས་ཁ་
དོག་འབད་རྩོལ་དྲན་གསལ་བྱེད། །ཅེས་པའི་དོན་ནི། གྱེན་དུ་རྒྱུ་བའི་རླུང་
དེའི་གནས་ནི། གཙོ་བོར་བྲང་ལ་གནས་ལ། སྣ་དང་ལྕེ་དང་ལྐོག་མར་རྒྱུ་ཞིང་་་
ལས་ནི་ཚིག་འབྱིན་པར་བྱེད་ལ། ལུས་ཀྱི་སྟོབས་དང་མདངས་དང་ཁ་དོག་སྐྱེད་
པར་བྱེད་ཅིང་བྱ་བ་ལ་འཇུག་པའི་འབད་རྩོལ་དང་དྲན་པ་གསལ་བར་(བྱེད་)
པ་ཡིན་ནོ།།
ཁྱབ་བྱེད་ཀྱི་གནས་དང་ལས་སྟོན་པ་ནི། ཁྱབ་བྱེད་རླུང་ནི་སྙིང་ལ་་་་
གནས་པ་སྟེ། །ལུས་ཀུན་ཁྱབ་པར་རྒྱུ་ཞིང་འདེགས་འཇོག་འགྲོ། །
བརྐྱང་བསྐུམ་འབྱེད་འཛུམ་བྱ་བ་ཕལ་རགས་ལས། །ཞེས་པའི་དོན། ཁྱབ་
བྱེད་ཀྱི་རླུང་ནི་གཙོ་བོར་སྙིང་ལ་གནས་པ་ཡིན་ཏེ། ལས་ནི་ལུས་ཀུན་ལ་ཁྱབ་་་
པར་རྒྱུ་ཞིང་འདེགས་པ་དང་འཇོག་པ་དང་འགྲོ་བ་དང་། ཡན་ལག་བརྐྱང་པ་
དང་བསྐུམ་པ་དང་། མིག་འབྱེད་པ་དང་། འཛུམ་པ་ལ་སོགས་པའི་བྱ་བ་ཕལ་་
ཆེར་བ་ཁྱབ་བྱེད་ཀྱི་རླུང་ལ་རག་ལུས་ཞེས་པའོ། །
མེ་མཉམ་གྱི་རླུང་གི་གནས་དང་ལས་སྟོན་པ་ནི། མེ་དང་མཉམ་པའི་་་
རླུང་ནི་ཕོ་བར་གནས། །ནང་ཁྲོལ་ཀུན་ཏུ་རྒྱུ་ཞིང་ཁ་ཟས་འཇུ། །
• 143 •



དྭངས་སྙིགས་འབྱེད་ཅིང་གནོད་བྱ་སྨིན་པར་བྱེད། །ཅེས་པའི་དོན་ནི། མེ་
དང་མཉམ་པའི་རླུང་ནི་གཙོ་བོར་ཕོ་བར་གནས་པ་ཡིན་ལ། ནང་ཁྲོལ་ཀུན་ཏུ་
རྒྱུ་ཞིང་ཁ་ཟས་འཇུ་བ་དང་། ཟས་སྐོམ་དྭངས་སྙིགས་འབྱེད་ཅིང་གནོད་བྱ་་་་
སྨིན་པར་བྱེད་པ་ཡིན་ནོ།། །
ཐུར་སེལ་གྱི་གནས་དང་ལས་སྟོན་པ་ནི། ཐུར་དུ་སེལ་བའི་རླུང་ནི་་་་
གཞང་ན་གནས། །ལོང་དང་སྒང་པ་གསང་བ་བརླ་ནང་རྒྱུ། །ཁུ་ཁྲག་་་
བཤང་གཅི་མངལ་ནང་འབྱིན་སྡོམ་བྱེད། །ཅེས་པའི་དོན། ཐུར་དུ་་་་
སེལ་བའི་རླུང་ནི་གཙོ་བོར་གཞང་ལ་གནས་ཤིང་། ལོང་དང་། སྒང་པ་་་་
དང༌། གསང་བ་དང་། བརླའི་ནང་དུ་རྒྱུ་ཞིང་། ལས་ནི་ཁུ་བ་དང་ཁྲག་
དང་བཤང་གཅི་དང་མངལ་གྱི་ནང་ན་གནས་པ་རྣམས་འབྱིན་པ་དང་སྡོམ་་་་
པའི་ལས་བྱེད་པ་ཡིན་ནོ། ། ་
མཁྲིས་པ་བྱེ་བྲག་ལྔའི་ནང་ནས། འཇུ་བྱེད་ཀྱི་གནས་དང་ལས་སྟོན་པ་ནི།
འཇུ་བྱེད་ཞུ་དང་མ་ཞུའི་བར་ན་གནས། །ཟས་འཇུ་དྭངས་སྙིགས་་་་
འབྱེད་ཅིང་ལུས་དྲོད་དང༌། །ལྷག་མ་བཞི་ཡི་གྲོགས་དང་སྟོབས་སྐྱེད་་
བྱེད། །ཅེས་པའི་དོན། མཁྲིས་པ་འཇུ་བྱེད་ཀྱི་གནས་ནི་ཞུ་དང་མ་ཞུའི་བར་ན་
གནས་ལ། ལས་ནི་ཟས་སྐོམ་ཟོས་འཐུང་བྱས་པ་རྣམས་འཇུ་བར་བྱེད་པ་དང༌།
ཟས་སྐོམ་གྱི་དྭངས་སྙིགས་ཀྱང་འབྱེད་ཅིང་། ལུས་ཀྱི་དྲོད་སྐྱེད་པར་བྱེད་པ་་་་
དང་། འཇུ་བྱེད་ཀྱི་ལྷག་མ་མདངས་བསྒྱུར་བ་ལ་སོགས་འོག་མ་བཞི་ཡིས་་་་་་
གྲོགས་བྱེད་པ་དང་། དེ་དག་གི་སྟོབས་སྐྱེད་པར་བྱེད་དོ། །
མཁྲིས་པ་མདངས་བསྒྱུར་གྱི་གནས་དང་ལས་སྟོན་པ་ནི། མཁྲིས་པ་་་་་
མདངས་བསྒྱུར་མཆིན་པར་གནས་པ་སྟེ། །དྭངས་མ་ལ་སོགས་ཁ་དོག་
• 144 •



མ་ལུས་བསྒྱུར། །ཞེས་པའི་དོན། མཁྲིས་པ་མདངས་བསྒྱུར་ནི། གཙོ་བོར་་་་་
མཆིན་པར་གནས་པ་ཡིན་ཏེ། ལས་ནི་དྭངས་མ་ལ་སོགས་པ་ཁ་དོག་མ་ལུས་པ་
དམར་པོར་བསྒྱུར་པའི་ལས་བྱེད་པ་ཡིན་ནོ། །འདི་ལ་མཁྲིས་པ་དམར་བསྒྱུར་
ཞེས་པའི་ཐ་སྙད་ཀྱང་ཡོད་དེ། མདོ་གནས་ལེའུ་བཅུ་གཉིས་པའི་འགྲེལ་པ་ཟླ་་
ཟེར་ལས། དྭངས་མདོག་སྒྱུར་བ་དམར་སྒྱུར་ཡིན། ཞེས་བྱ་བ་ལ་དམར་བསྒྱུར་
ཞེས་བྱ་བའི་མཁྲིས་པ་ནི། མ་ཞུ་བའི་གནས་ལ་བརྟེན་ཅིང་གནས་ནས། ལུས་་་
ཟུངས་དྭངས་མ་ཞེས་བྱ་བ་ཁྲག་གི་རང་བཞིན་དུ་མདོག་སྒྱུར་བར་བྱེད་པས་་་
དམར་པོར་བསྒྱུར་བར་བྱེད་པའི་ཕྱིར་དམར་སྒྱུར་ཞེས་པའི་སྒྲར་བཤད་པ་ཡིན་
ནོ། །ཞེས་བཤད།
མཁྲིས་པ་སྒྲུབ་བྱེད་ཀྱི་གནས་དང་ལས་སྟོན་པ་ནི། མཁྲིས་པ་སྒྲུབ་བྱེད་
སྙིང་ལ་གནས་པ་སྟེ། །ཡིད་གཞུངས་ང་རྒྱལ་བློ་དང་འདོད་པ་སྒྲུབ། །
ཅེས་པའི་དོན། མཁྲིས་པ་སྒྲུབ་བྱེད་ནི། གཙོ་བོར་སྙིང་ལ་གནས་པ་ཡིན་ཏེ། ལས་
ནི། ཡིད་གཞུངས་བར་བྱེད་ཅིང་ང་རྒྱལ་སྐྱེད་པར་བྱེད། བློ་ཡིས་དོན་གང་ཡིན་
པ་ངེས་པར་བྱེད་པ་དང་། མངོན་པར་འདོད་པའི་དོན་སྒྲུབ་པར་བྱེད་པ་ཡིན་
ནོ། །ཡིད་གཞུངས་པ་ཞེས་བྱ་བ་ནི་བློའི་ཁྱད་པར་རོ།།
དེ་ལྟར་ཡིན་ཏེ། མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས།
མཁྲིས་པ་སྒྲུབ་བྱེད་སྙིང་ལ་གནས། །བློ་དང་ཡིད་གཞུངས་ང་རྒྱལ་སོགས།
མངོན་འདོད་དོན་ནི་སྒྲུབ་བྱེད་པས། ཞེས་བྱ་བ་ལ། མཁྲིས་པ་སྒྲུབ་བྱེད་ཅེས་བྱ་
བ་སྙིང་ལ་གནས་ཤིང་བརྟེན་པ་གང་ཡིན་པ་དེ་ནི་བློ་ལ་སོགས་པའི་རྒྱུར་གྱུར་་་
པས་མངོན་པར་འདོད་པའི་དོན་རྫོགས་པར་བྱེད་ཅིང་ཕྱིའི་དོན་རྣམས་འཛིན་
ཅིང་དྲན་པར་བྱེད་པ་ལ་སོགས་པའི་ཚུལ་གྱིས་སྒྲུབ་པར་བྱེད་པས་ན་དེ་ནི་སྒྲུབ་
• 145 •



བྱེད་ཅེས་བྱའོ། །བློ་དང་ཡིད་གཞུངས་པ་ནི་ཕན་ཚུན་ཁྱབ་པར་ཡོད་པར་ཤེས་
པར་བྱ་སྟེ། དེ་ལྟར་བྱུང་བའི་དོན་གང་ལ་ཡིད་ཐེ་ཚོམ་དུ་གྱུར་པའི་དོན་དེ་ལ་་
ཚིག་འདིའི་དོན་ནི་འདི་ཡིན་ནོ། །ཞེས་གང་ངེས་པ་སྐྱེད་པ་དེ་ནི་བློ་ཞེས་བྱ་ལ།
ཡིད་གཞུངས་པ་ནི་བློའི་ཁྱད་པར་ཡིན་ནོ། །ཞེས་བཤད།
མཁྲིས་པ་མཐོང་བྱེད་ཀྱི་གནས་དང་ལས་སྟོན་པ་ན། མཐོང་བྱེད་མིག་
ལ་གནས་ནས་གཟུགས་མཐོང་བྱེད། ཅེས་པའི་དོན། མཐོང་བྱེད་མིག་ལ་་
གནས་ནས་གཟུགས་མཐོང་པར་བྱེད་པ་ཡིན་ནོ། གཟུགས་འཛིན་པ་ནི་དེ་ལ་་་
རག་ལས་པ་ཡིན་ནོ། །
མཁྲིས་པ་མདོག་གསལ་གྱི་གནས་དང་ལས་སྟོན་པ་ནི། མདོག་གསལ་་་
ལྤགས་གནས་ལྤགས་མདོག་གསལ་བར་བྱེད། ཅེས་པའི་དོན། མཁྲིས་པ་
མདོག་གསལ་ནི། པགས་པ་ལ་གནས་ཤིང་པགས་པའི་མདོག་གསལ་ཞིང་དྭངས་
པར་བྱེད་པ་ཡིན་ནོ། །
བད་ཀན་གྱི་བྱེ་བྲག་ལྔའི་ནང་ནས་བད་ཀན་རྟེན་བྱེད་ཀྱི་གནས་དང་ལས་
སྟོན་པ་ནི། བད་ཀན་རྟེན་བྱེད་བྲང་(ལ་)གནས་པ(སྟེ)། ལྷག་མ་རྣམས་
ཀྱི་རྟེན་དང་ཆུ་ལས་བྱེད། ཅེས་པའི་དོན། བད་ཀན་རྟེན་བྱེད་བྲང་ལ་་་་་་
གནས་པས་ཏེ། བད་ཀན་མྱག་བྱེད་ལ་སོགས་པ་ལྷག་མ་རྣམས་ཀྱི་རྟེན་དང་ཆུའི་
བྱ་བའི་ངོམས་པ་ལ་སོགས་པའི་ལས་བྱེད་པ་ཡིན་ཏེ།
རྒྱས་པར་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། བད་
ཀན་རྣམ་ལྔ་བྲང་ལ་གནས་པ་སྟེ། རང་གི་སྟོབས་ཀྱི་སུམ་མདོ་དང་། སྙིང་དང་་
ཟས་ཀྱི་མཐུ་དང་ནི། དེ་ཉིད་ལ་གནས་ཆུའི་ལས་བྱེད། བད་ཀན་ལྷག་མའི་་་་་
གནས་གྱུར་པའི། རྟེན་ནི་གང་ཕྱིར་བྱེད་གྱུར་པས། དེ་ཕྱིར་རྟེན་བྱེད་ཅེས་་་་་
• 146 •



བཤད་དོ། །ཞེས་བྱ་བ་ལ། ཡང་བད་ཀན་དེ་ལས་བྲང་ལ་གནས་པ་དེ་རང་གི་་་
སྟོབས་སམ་ནུས་པ་སུམ་མདོ་ཞེས་བྱ་བ་དཔུང་པ་གཉིས་དང་གཉའ་བ་འདུས་
པའི་མདོ་རང་གི་ནུས་པས་རྟེན་པར་བྱེད་ཅིང་། རང་གི་བྱ་བའི་ནུས་པ་སྐྱེད་་་་
པར་བྱེད་པས་ན་རྟེན་བྱེད་ཅེས་བྱའོ། །དེ་བཞིན་དུ་སྙིང་གར་ཟས་ཟོས་པའི་་་
མཐུ་དྭངས་མའི་ཚུལ་གྱི་རྟེན་པར་བྱེད་པ་རང་གི་སྟོབས་ཀྱིས་གནས་པ་དང་དེ་
བཞིན་དུ་བྲང་དེ་ཉིད་ལ་གནས་ནས། ཆུའི་ལས་བྱེད་ཅིང་ཆུའི་བྱ་བ་ངོམས་པ་
དང་འགེངས་པ་ཞེས་བྱེད་པས་བད་ཀན་ལྷག་མ་རྣམ་པ་བཞིའི་གནས་སུ་གྱུར་
ཅིང་རྟེན་བྱེད་དེ། གང་གི་ཕྱིར་རྒྱུ་དེ་ལྟར་བྱེད་པར་གྱུར་པས་དེའི་ཕྱིར་བད་་་་
ཀན་རྟེན་བྱེད་ཅེས་མིང་དུ་བཤད་དོ། ཞེས་བཤད། །
བད་ཀན་མྱག་བྱེད་ཀྱི་གནས་དང་ལས་སྟོན་པ་ནི། བད་ཀན་མྱགས་་་
བྱེད་མ་ཞུ་བ་ལ་གནས་ ཟས་སྐོམ་མྱགས་ཤིང་འདྲུལ་བར་བྱེད་པ་ཡིན།
ཞེས་པའི་དོན། བད་ཀན་མྱགས་བྱེད་ནི་མ་ཞུ་བའི་གནས་ཏེ་ཕོ་བ་ལ་གནས་་་་
ཤིང་ལས་ནི་ཟས་སྐོམ་རྣམས་བཤིག་སྟེ་མྱགས་ཤིང་འདྲུལ་བར་བྱེད་པ་ཡིན་ནོ། །
བད་ཀན་མྱོང་བྱེད་ཀྱི་གནས་དང་ལས་སྟོན་པ་ནི། བད་ཀན་མྱོང་བྱེད་
ལྕེར་གནས་རོ་ཚོར་བྱེད། ཅེས་པའི་དོན། བད་ཀན་མྱོང་བྱེད་ནི་ལྕེར་གནས་
ཤིང་ལས་ནི་རོ་རྣམས་ཚོར་བར་བྱེད་པ་ཡིན་ནོ།།
བད་ཀན་ཚིམ་བྱེད་ཀྱི་གནས་དང་ལས་སྟོན་པ་ནི། ཚིམ་བྱེད་མགོར་་་་
གནས་དབང་པོ་ཚིམ་པར་བྱེད། ཅེས་པའི་དོན། བད་ཀན་ཚིམ་བྱེད་ནི་་་་
མགོར་གནས་ཤིང་། མིག་ལ་སོགས་པའི་དབང་པོ་རྣམས་ཚིམ་པར་བྱེད་ཅིང་་་་
རྟས་པར་བྱེད་པ་ཡིན་ནོ། །
བད་ཀན་འབྱོར་བྱེད་ཀྱི་གནས་དང་ལས་སྟོན་པ་ནི། བད་ཀན་འབྱོར་་
• 147 •



བྱེད་ཚིགས་མིག་ཀུན་ལ་གནས། ཚིགས་རྣམས་འབྱོར་ཞིང་བརྐྱང་་་་་་
བསྐུམ་བྱེད་པ་ཡིན། ཞེས་པའི་དོན། བད་ཀན་འབྱོར་བྱེད་ཀྱི་གནས་ནི་་་་་
ཚིགས་མིག་ཀུན་ལ་གནས་ཤིང་ལས་ནི་ཚིགས་རྣམས་འབྱོར་བར་བྱེད་ཅིང་་་་་་
བརྐྱང་བ་དང་བསྐུམ་པ་ལ་སོགས་པའི་བྱ་བ་བྱེད་པ་ཡིན་ནོ། ། །
༨ ཉེས་པའི་མཚན་ཉིད། །
བརྒྱད་པ། ཉེས་པའི་མཚན་ཉིད་སྟོན་པ་ལ་མདོར་བསྟན་དང་རྒྱས་བཤད་
གཉིས་ལས། དང་པོ་ནི། ཉེས་པའི་མཚན་ཉིད་རླུང་མཁྲིས་བད་ཀན་་་་་
གསུམ། །ཞེས་པ་སྟེ། ཉེས་པའི་མཚན་ཉིད་ལ་དབྱེ་ན་རླུང་དང་མཁྲིས་པ་དང༌
བད་ཀན་དང་གསུམ། ཞེས་པའོ། ། །
རྒྱས་བཤད་ཀྱི་ནང་ནས་ཐོག་མར་རླུང་གི་མཚན་ཉིད་སྟོན་པ་ནི། རླུང་གི་
མཚན་ཉིད་རྩུབ་ཅིང་ཡང་བ་དང་། །གྲང་ཞིང་སྲ་ལ་ཕྲ་ཞིང་གཡོ་བ་་་
ཡིན། །ཞེས་པའི་དོན་ལ། འབུམ་ནག་འབུམ་ཆུང་ཤག་མགོན་དཔལ་མགོན་་་་
རྣམས་མཐུན་པར། ཤག་མགོན་གྱི་འགྲེལ་པ་ལས་རླུང་གི་མཚན་ཉིད་ཅེས་པ་ནི།
རླུང་གི་མཚན་ཉིད་དྲུག་སྟེ། རྩུབ་ལ་ཡང་གྲང་སྲ་ཕྲ་གཡོ་བའོ། །དང་པོ་རྩུབ་པ་
ནི་རང་རྒྱུད་སྡུག་ཅིང་རྩུབ་པས་ནད་དྲག་པོ་བཟོད་པར་དཀའ་བ་སྟེ། དཔེར་ན་
མི་ཐུན་མོང་བ་ལྟ་བུའོ། །ན་དུས་སུ་རྟགས་ཇི་ལྟར་འབྱུང་བ་ནི། ལྕེ་རྩུབ་པགས་
པ་རྩུབ་གོས་འཇམ་པོ་གྱོན་ཀྱང་རྩེ་གཡའ་འབྱུང་བའོ། །ཡང་བ་ནི་རང་རྒྱུད་་་
ཡང་བར་གནས་པ་གཉེན་པོའི་ཁ་ན་ཡང་བ་སྟེ། ནད་རྟགས་ལུས་ནི་ཤེས་པ་་་
ཡང་སྡུག་ཙམ་གྱི་ཞི་ནུས་པའོ། །གྲང་བ་ནི་བསིལ་བ་ཙམ་སྟེ་ངོ་བོ་ལ་དྲོད་མེད་
པར་གནས་པ་ཙམ་མོ། །དེའི་ནད་རྟགས་ནི་གྲང་ཤུམ་ཆེ། ཟས་སྤྱོད་དྲོད་སྲེད་པ་
འབྱུང་ངོ། །སྲ་བ་ནི་མི་འདྲུལ་ཞིང་ཕིགས་དཀའ་བ་སྟེ། དེའི་ནད་རྟགས་ནི་སྐྲང་
• 148 •



པ་རྣག་དུ་འགྲོར་མི་འདོད་ཅིང་ཚ་བ་སྨིན་པ་དཀའ། ལྟོ་བ་སྲ་བས་སྦྱོང་མི་་་་་
ཐེབས་པའོ། །ཕྲ་བ་ནི་རྫས་སུ་མ་གྲུབ་པས་བུ་ག་ཕྲ་མོ་ཀུན་དུ་འཇུག་པ་སྟེ། ནད་
རྟགས་སུ་སྐྲ་དང་བ་སྤུ་ལང་ཞིང་བརྩེ། སོ་དང་སེན་མོ་ཡན་ཆད་བེར་གྱིས་མ་་་་
བའོ། །གཡོ་བ་ནི། གཅིག་ཏུ་མི་བརྟན་འཕོ་འགྱུར་ཆེ་བ་སྟེ། དེའི་ནད་རྟགས་སུ་
སེམས་འཕྱོ་འགྲོ་འདོད། ཁ་ལབ་ནད་འཕེལ་འགྲིབ་དང་འཕོ་འགྱུར་ཆེ་སྟེ་སྟོང་
སྐྱུགས་འོང་། རྩ་སྡོད་པ་དང་གཡོ་བའོ། །ཞེས་བཤད་ནའང་། རྩུབ་ལ་ཡང་ཞེས་
པ་ཡང་ནད་གཉིས་གཅིག་དུ་བགྲངས་པས་མཚམས་སྦྱོར་མི་ལེགས། ཡང་བ་་་
སྡུག་ཙམ་གྱི་ཞི་ནུས་ཞེས་པ་ཡང་དོན་ལ་མ་འབྱོར། སྲ་བའི་དོན་ཚ་བ་སྨིན་པ་
དཀའ་བ་ལ་འཇོག་པ་འབྲེལ་མེད། ལྟོ་སྲ་བ་ནི་ཉེས་གསུམ་གྱི་ལྟོ་སྲ་སྙིའི་སྐབས་
སུ་བཤད་ཟིན་པ་ཟློས་པའི་སྐྱོན་ཡོད། ཕྲ་བ་རྫས་སུ་མ་གྲུབ་ཅེས་པ་རྫས་ནི་་་་
དངོས་པོའི་མིང་ཡིན་པས་ཕྲ་བ་རྫས་སུ་མ་གྲུབ་ན། ནད་ཀྱི་དངོས་པོ་མི་རུང་་་
བས་ཕྲ་བའི་དོན་རྫས་ལ་མ་གྲུབ་མིན། གཞུང་གི་དོན་འདི་ལྟར་ཡིན་ཏེ། རླུང་གི་
མཚན་ཉིད་རྩུབ་པ་ནི་ནད་སྟོབས་ཆེ་བས་རྩུབ་པ་དང་། པགས་པ་དང་ལྕེ་ལ་་་
སོགས་པའི་རེག་བྱ་རྩུབ་ཅིང་ཡོན་ཏན་འཇམ་པ་སེལ་བར་བྱེད་པ་ཡིན་ལ། ཡང་
བ་ནི་ལུས་དང་སེམས་ཡང་བ་དང་གཉིད་སྲབ་སྟེ་ཡང་བ་ལ་སོགས་པའོ། །གྲང་
བ་ནི་ལུས་གྲང་ཞིང་དྲོད་དང་བྲལ་བ་ཡིན་ལ། སྲ་བས་ནི་ལུས་ཀུན་སྲ་བས་གྱོང་
པར་གནས་པ་དང་། སྐྱང་པའི་རིགས་རྣམས་སུ་ལ་སྨིན་པར་དཀའ་བའོ། །ཕྲ་་
བ་ནི་རྩ་སྦུབས་ཕྲ་མོ་རྣམས་ལ་རླུང་འཇུག་པ་ཡིན་ཞིང་། དེའི་རྐྱེན་གྱིས་བ་སྤུ་་
ལ་སོགས་པ་ལང་ཞིང་ལུས་བརྩེ་བ་ལ་སོགས་པ་འབྱུང་བ་ཡིན་ནོ། །གཡོ་བ་ནི་་
འགྲོ་སྙིང་འདོད་པ་དང་གྱེན་དུ་སྐྱུག་པ་དང་། གཅིག་ཏུ་མི་བརྟན་པར་འཕེལ་
འགྲིབ་ཆེ་བ་སྟེ། རླུང་གི་མཚན་ཉིད་ནི་དྲུག་དང་ལྡན་པ་ཡིན་ནོ། །
• 149 •



མཁྲིས་པའི་མཚན་ཉིད་སྟོན་པ་ནི། མཁྲིས་པའི་མཚན་ཉིད་སྣུམ་་་་
བཅས་རྣོ་ཞིང་ཚ། །ཡང་ཞིང་དྲི་མནམ་འཁྲུ་ཞིང་གཤེར་བ་ཡིན། །ཞེས་
པའི་དོན། མཁྲིས་པའི་མཚན་ཉིད་བ་སྤུ་དང་གདོང་པ་ལ་སོགས་པ་སྣུམ་བག་་
དང་བཅས་པ་དང་། རྣ་བ་ནི་མཁྲིས་པའི་བདག་ཉིད་ཀྱི་ནད་སྨིན་པར་མྱུར་་་
ཞིང་སྐྲང་པ་ལ་སོགས་པ་ཡང་མྱུར་དུ་རྣག་ཏུ་སྨིན་པར་བྱེད་པ་ཡིན་ནོ། །ཚ་བ་
ནི་ལུས་དྲོད་ཆེ་ཞིང་ཚ་ལ་སྐོམ་དད་ཆེ་ཞིང་རྩ་ཆུ་ལ་ཚད་པའི་རྟགས་སྟོན་པའོ། །
ཡང་བ་ནི་གཉེན་པོའི་ཁ་ན་ཡང་ཞིང་འཕྲལ་དུ་ལྡོག་པར་སླའོ། །དྲི་མནམ་པ་ནི་
རྡུལ་དང་དྲི་ཆུ་དང་འཁྲུ་བའི་དྲི་དུགས་པར་མནམ་པའོ། །འཁྲུ་བ་ནི་དོན་མེད་
པར་འཁུ་ཞིང་ཐུར་དུ་འབྱུང་བ་ཡིན་ལ། གཤེར་བ་ནི་སྣབས་དང་མཆིལ་མ་དང་
ལུད་པ་གཏར་ཁྲག་ལ་སོགས་པ་སླ་བའི་བདག་ཉིད་ཅན་ཏེ། དེ་ལྟར་མཁྲིས་་་་་
པའི་མཚན་ཉིད་བདུན་དང་ལྡན་པ་ཡིན་ནོ།།
བད་ཀན་གྱི་མཚན་ཉིད་སྟོན་པ་ནི། བད་ཀན་མཚན་ཉིད་སྣུམ་ཞིང་་
བསིལ་བ་དང་། །ལྕི་རྡུལ་འཇམ་བརྟན་འབྱར་བག་ཅན་དུ་གནས། །
（ཞེས་གསུངས་སོ། །）ཞེས་པའི་དོན། བད་ཀན་གྱི་མཚན་ཉིད་སྣུམ་པ་ནི་་་༌་
ལུས་སྣུམ་ཞིང་། འཁྲུ་སྐྱུགས་དང་ལུད་པ་གཏར་ཁྲག་ལ་སོགས་པའང་སྣུམ་་་་་
མདངས་དང་ལྡན་པ་ཡིན་ཞིང་། བསིལ་བ་ནི་ལུས་ཀུན་བསིལ་བ་དང་དྲོད་་་་་
ཆུང་བ་སྟེ་གྲང་བའི་བདག་ཉིད་དོ། །ལྕི་བ་ནི་ལུས་ལྕི་ཞིང་གཉེན་པོའི་ཁར་ལྕི་་
བའོ། །རྟུལ་བ་ནི་ནད་དུས་སུ་རྒྱས་པར་མི་ནུས་པའོ། །འཇམ་པ་ནི་ལྕེ་དང་་་་
པགས་པ་ལ་སོགས་པ་འཇམ་པ་དང་ནད་ཀྱང་ཟུག་ཆུང་སྟེ། འཇམ་པའོ། །
བརྟན་པ་ནི་ནད་འགྱུར་ལྡོག་ཆུང་ཞིང་ལུས་ལྕི་བའོ། །འབྱར་བག་ཅན་ནི། ལུད་
པ་འབྱིན་པར་དཀའ་བ་དང་། འཁྲུ་སྐྱུགས་རྣག་ཁྲག་ལ་སོགས་འབྱར་བུ་ （
• 150 •



བག་）ཅན་དུ་གནས་པ་སྟེ། བད་ཀན་གྱི་མཚན་ཉིད་བདུན་དང་ལྡན་པ་ཡིན་
ནོ། །ཞེས་ལེའུ་ལྔ་པ་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས། །ལུས་ཀྱི་མཚན་ཉིད་བསྟན་པའི་ལེའུ་(སྟེ་)ལྔ་
པའོ། །ཞེས་པ་སྟེ་ལེའུ་ལྔ་པ་རྒྱས་པར་བཤད་ཟིན་ཏོ། །
ལེའུ་དྲུག་པ། ལུས་ཀྱི་ལས་དང་དབྱེ་བ།
ད་ནི་ལུས་ཀྱི་ལས་དང་དབྱེ་བ་སྟོན་པའི་ལེའུ་དྲུག་པ་བཤད་པར་བྱ་སྟེ།
དེ་ཡང་ལེའུ་འདི་གསུང་ཞིང་ཉན་པར་གདམས་པ་དང་། གཞུང་དོན་དངོས་་་་
གཉིས་ལས། དང་པོ་ནི། དེ་ནས་དྲང་སྲོང་རིག་པའི་ཡེ་ཤེས་ཀྱིས་འདི་་་་
སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག ཅེས་པ་སྟེ། ལེའུ་
ལྔ་པ་གསུངས་ཟིན་པ་དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས། དྲང་སྲོང་
ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་ནས་དྲང་སྲོང་ཆེན་
པོ་ཉོན་ཅིག ཅེས་ལེའུ་དྲུག་པ་ཉན་པར་གདམས་པའོ། །
༡ ལུས་ཀྱི་ལས།
གཉིས་པ་གཞུང་དངོས་ལ། ལུས་སྤྱི་དང་བྱེ་བྲག་གི་ལས་གཉིས་ལས། དང་
པོ་ལུས་སྤྱིའི་ལས་སྟོན་པ་ནི། ལུས་ཀྱི་ལས་ནི་ལུས་ངག་ཡིད་དང་གསུམ། །
དགེ་དང་མི་དགེ་ལུང་མ་བསྟན་པའི་སྤྱོད། །ཅེས་པ་སྟེ་དེའི་དོན། ལུས་ཀྱི་
ལས་ནི་ལུས་ཀྱི་བྱ་བ་དང་། ལུས་ལས་བྱུང་བའི་ངག་གི་བྱ་བ་དང་། ལུས་ལ་་་་་
• 151 •



གནས་པའི་ཡིད་ཀྱི་བྱ་བ་དང་གསུམ། ངག་གི་སྒོ་ནས་དགེ་བ་དང་མི་དགེ་བ་་་
དང་། ལུང་དུ་མ་བསྟན་པའི་བྱ་བ་རྣམས་གང་ཡང་རུང་བ་ལ་ལོངས་སྤྱོད་ཅེས་
པའོ། དེ་དག་རྒྱས་པར་ནི། ལུས་ཀྱི་ལས་སྲོག་གཅོད་པ། མ་བྱིན་པར་ལེན་པ། །
འདོད་པས་ལོག་པར་གཡེམ་པ་སྟེ་གསུམ། ངག་གི་སྒོ་ནས་རྫུན་དང་། ཚིག་རྩུབ། །
ཕྲ་མ། ངག་འཁྱལ་ཏེ་ངག་གི་ལས་བཞི་དང་། ཡིད་ཀྱི་སྒོ་ནས་བརྣབ་སེམས།
གནོད་སེམས། ལོག་པར་ལྟ་བ་སྟེ་ཡིད་ཀྱི་ལས་གསུམ་རྣམས་ནི་མི་དགེ་བ་བཅུ་
ཡིན་ལ་མི་དགེ་བ་བཅུ་སྤོང་བ་གང་ཡིན་པ་དེ་ནི་དགེ་བ་ཡིན། མི་དགེ་བ་བཅུ་
ལ་སྤྱོད་པ་ནི་མི་དགེ་བ་ཡིན་ལ། ལུང་དུ་མ་བསྟན་པ་ནི་དགེ་བ་དང་མི་དགེ་བ་
གཉིས་ཀ་མ་ཡིན་པ་ཟེར་བའི་དོན་ཡིན་པས་བཏང་སྙོམས་སུ་འདུག་པ་དང༌། །
གཉིད་འཐུག་པོ་ལོག་པའི་གནས་སྐབས་ལྟ་བུའོ། །མི་དགེ་བ་བཅུ་རགས་པར་་
ནི་གོ་སླ་ལ། རྒྱས་བཤད་ནི་ཡི་གེ་མང་དྭགས་མ་བྲིས་སོ། །ཡིད་ཀྱི་ལོག་ལྟ་ཞེས་་
པ་ནི་གང་ཟག་རེ་ཙམ་ལ་ལོག་ལྟ་བྱེད་པ་ནི་མ་ཡིན་གྱིས། ལས་རྒྱུ་འབྲས་མེད་
པར་འདོད་པ་ལ་ཟེར་བ་ཡིན་ནོ། །དགེ་བ་ཁྱད་པར་ཅན་ནི་བྱང་ཆུབ་ཀྱི་མཆོག་
ཏུ་སེམས་བསྐྱེད་པ་མདོ་སྔགས་ཀྱི་བསླབ་བྱ་བསྲུང་བ་དང་ལྟ་བ་རྣམ་པར་དག་
པ་འཛིན་པ་དང༌། ཐོས་བསམ་སྒོམ་གསུམ་ལ་བརྩོན་པ་ལ་སོགས་པའོ། །མི་་་་
དགེ་བ་ཁྱད་པར་ཅན་ནི་མཚམས་མེད་པ་ལྔའི་ལས་བྱེད་པ། དེ་དང་ཉེ་བ་ལྔའི་
ལས་བྱེད་པ་དང་། རྟག་ཏུ་གསོད་ལ་དགའ་བ་ལ་སོགས་པ་མི་དགེ་བ་ཚབས་་་་
ཆེར་སྤྱོད་པའོ། ། །
གཉིས་པ་ལུས་བྱེ་བྲག་གི་ལས་སྟོན་པ་ནི། བྱེ་བྲག་དབང་པོ་ལྔ་ཡིས་་་
རང་ཡུལ་འཛིན། །ཞེས་པ་སྟེ། དེའི་དོན། ལུས་ཀྱི་བྱེ་བྲག་མིག་ལ་སོགས་པའི་
དབང་པོ་ལྔ་ཡིས་རང་རང་གི་ཡུལ་འཛིན་ལོངས་སྤྱོད་ཅེས་པའོ། །རྒྱས་པར་ནི།
• 152.



མིག་གི་དབང་པོས་ཡུལ་གཟུགས་འཛིན་པར་བྱེད་ཅིང་། དེ་བཞིན་དུ་རྣ་བས་་
ཡུལ་སྒྲ་དང་། སྣས་ཡུལ་དྲི་དང་། ལྕེས་ཡུལ་རོ་དང་། ལུས་ཀྱིས་ཡུལ་རེག་བྱ་་་་
འཛིན་པར་བྱེད་པ་ཡིན་ནོ། །
༢ ལུས་ཀྱི་དབྱེ་བ།
ལུས་ཀྱི་དབྱེ་བ་ལ་སོགས་ཀྱི་སྡོམ་ཚིག་སྟོན་པ་ནི། ལུས་ཀྱི་དབྱེ་བ་རྟེན་
དང་ན་ཚོད་དང༌། །རང་བཞིན་ནད་ཀྱི་སྒོ་ནས་དབྱེ་བ་བཞི། །ཞེས་པའི་
དོན། ལུས་ཀྱི་དབྱེ་བ་ལ་རྟེན་དང༌། ན་ཚོད་དང་། རང་བཞིན་དང་། ནད་ཀྱིས་
སྒོ་ནས་དབྱེ་བ་དང་། རྣམ་པ་བཞི་ཞེས་པའོ། །
དེ་ལ་དང་པོ། རྟེན་གྱི་དབྱེ་བ་སྟོན་པ་ནི། རྟེན་གྱི་ཕྱེ་ན་ཕོ་མོ་མ་ནིང་་
གསུམ། །ཞེས་པའི་དོན། རྟེན་གྱི་སྒོ་ནས་ཕྱེ་ན་བུ་ཕོ་དང་། བུ་མོ་དང་། མ་
ནིང་དང་རྣམ་པ་གསུམ་ཞེས་པའོ། །མ་ནིང་ལ་ཟླ་བ་སྟོད་སྨད་ལ་ཕོ་མོའི་་་
མཚན་མ་འགྱུར་ནས་འགྲོ་བ་ཟླ་བ་ཕྱེད་པ་མ་ནིང་དང་། མ་ནིང་ཕྲག་དོག་
ཅན་ལ་སོགས་པའོ། ། །
གཉིས་པ། ན་ཚོད་ཀྱི་དབྱེ་བ་སྟོན་པ་ནི། ན་ཚོད་དབྱེ་བ་བཅུ་དྲུག་་་་
བར་བྱིས་པ། །དེ་ལས་ལུས་ཟུངས་དབང་པོ་གཟི་མདངས་སྟོབས། །
འཕེལ་འགྱུར་བདུན་ཅུའི་བར་དུ་དར་མ་སྟེ། །དེ་ལས་ཟད་པ་ཕན་་་་
ཆད་རྒན་པོ་ཡིན། །ཞེས་པའི་དོན། ན་ཚོད་ཀྱི་དབྱེ་བ་རིམ་པ་གསུམ་ལས་་་་
སྐྱེས་ནས་ལོ་བཅུ་དྲུག་གི་བར་བྱིས་པའི་གནས་སྐབས་དང་། དེ་ལས་ལུས་་་་་
ཟུངས་དང་དབང་པོ་དང་། གཟི་མདངས་དང༌། སྟོབས་རྣམས་འཕེལ་བར་་་་་
• 153 •



འགྱུར་བ་ལོ་བཅུ་དྲུག་པ་ནས་ལོ་བདུན་ཅུ་པའི་བར་དུ་དར་མའི་གནས་སྐབས་
ཏེ། དུས་དེ་ལས་འདས་ནས་བདུན་ཅུ་དོན་གཅིག་ཕན་ཆད་ནི་ལུས་ཟུངས་་་་་་
དབང་པོ་དང་སྟོབས་དང་གཟི་མདངས་སོགས་རིམས་ཀྱིས་ཟད་པར་འགྱུར་་་་་
བས་དེ་ཕན་ཚད་ནི་རྒན་པོའི་གནས་སྐབས་ཡིན་ནོ། །
གསུམ་པ། ལུས་ཀྱི་རང་བཞིན་སྟོན་པ་ནི། རང་བཞིན་རྐྱང་པ་ལྡན་་་་་
དང་འདུས་པ་བདུན། །ཞེས་པའི་དོན། ལུས་ཀྱི་རང་བཞིན། རླུང་དང་་་་
མཁྲིས་བད་ཀན་རྐྱང་པ་གསུམ་དང་། རླུང་(དང་）མཁྲིས་པའི་རང་བཞིན།
རླུང་དང་བད་ཀན་གྱི་རང་བཞིན་དང་། མཁྲིས་པ་དང་བད་ཀན་གྱི་རང་་་་་་
བཞིན་ཏེ། ལྡན་པ་གསུམ་དང་འདུས་པ་ལས་བྱུང་བ་སྟེ། ལུས་ཀྱི་རང་བཞིན་མི་
འདྲ་བ་བདུན་ཞེས་པའོ། ། །
བཞི་པ་ནད་ཀྱི་སྒོ་ནས་ལུས་ཀྱི་དབྱེ་བ་ལ་སོགས་པ་སྟོན་པའི་ནང་ནས།
རླུང་གི་རང་བཞིན་གྱི་མིའི་མཚན་ཉིད་སྟོན་པ་ནི། དེ་ལས་རླུང་གིས་སྐྱེད་
བའི་མི་རྣམས་ནི། །དབྱིབས་སྒྱུར་ཤ་སྐམ་མདོག་སྔོ་སྨྲ་བ་མང་། །གྲང་
ལྷགས་མི་བཟོད་འགྲོ་ཚེ་སྒྲ་དང་བཅས། །ནོར་ཆུང་ཚེ་ཐུང་གཉིད་སྲབ་
ལུས་བོངས་ཆུང་། །གླུ་དང་དགོད་དང་འཐབ་མོ་ལྟ་ལ་དགའོ། །མངར་
སྐྱུར་ལན་ཚའི་རོ་ལ་སྲེད་པ་སྟེ། །བྱ་རྒོད་ཝ་ཁྲའི་མཚན་ཉིད་ལྡན་པ་་་
ཡིན། །ཞེས་པའི་དོན། ལུས་ཀྱི་རང་བཞིན་བདུན་པོ་དེ་ལས་གཙོ་བོར་རླུང་་་
གིས་སྐྱེད་པའི་མི་རྣམས་ནི། ལུས་ཀྱི་དབྱིབས་སྒྱུར་བ་དང་ཤ་སྐམ་པ་དང་།
མདོག་སྔོ་བ་དང༌། སྨྲ་བ་མང་བ་དང་། གྲང་བ་དང་ལྷགས་པ་ལ་སོགས་པ་
མི་བཟོད་པ་དང་། འགྲོ་བའི་ཚེ་སྒྲ་དང་བཅས་པ་སྟེ་སྨྲ་ཞིང་འགྲོ་བ་དང་།
ནོར་ཆུང་བ་དང་། ཚེ་ཐུང་བ་དང་། གཉིད་སྲབ་པ་དང་། ལུས་ཀྱི་བོངས་ཆུང་་་
• 154 •



བ་དང་། གླུ་ལེན་པ་དང་། དགོད་པ་དང་། འཐབ་མོ་བྱེད་པ་དང་། ལྟ་བ་ལ་་་
དགའ་བ་དང་། མངར་བ་དང་། སྐྱུར་བ་དང༌། ལན་ཚའི་རོ་ལ་སྲེད་པ་སྟེ། བྱ་་
རྒོད་ཝ་དང་ཁྲའི་མཚན་ཉིད་དང་ལྡན་པ་ཡིན་ནོ། །ཞེས་པའོ། །བྱ་རྒོད་དང་་་་
མཚུངས་པར་ཤ་ལ་སྲེད་པ་དང་། ཝ་དང་མཚུངས་པར་ཁེངས་ཤིང་ལོག་པར་་་
རློམ་པ་དང༌། ཁྲ་དང་མཚུངས་པར་གསོད་པའམ་ལྟ་བ་ལ་དགའ་བའོ། །
རྒྱས་པར་ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། རླུང་ནད་
ཀྱི་རང་བཞིན་ནི་ཁྱབ་ཅིང་ཀུན་ཏུ་འགྲོ་བ་དང་། མྱུར་ཞིང་རེངས་པར་ནད་་་་་
སྐྱེད་པ་དང་། སྟོབས་དང་ལྡན་ཞིང་མཐུ་ཆེ་བ་དང་། མཁྲིས་པ་དང་བད་ཀན་
གྱི་ནད་ལྡང་བར་བྱེད་པ་དང་། བཤང་གཅི་ལ་སོགས་པ་འདྲེན་པར་བྱེད་པ་་་
དང་། རང་དབང་ཅན་རང་རྒྱུད་དུ་གནས་པ་དང་། དེ་བཞིན་དུ་ནད་མང་བ་
སྟེ། རླུང་ནད་བརྒྱད་ཅུ་སྐྱེད་པའི་ཕྱིར་ནད་གཞི་གསུམ་ཆ་ལས་རླུང་ནད་ནི་་་
ཕལ་ཆེར་ནི། ཞེས་སྨོས་པ་ནི་ཁྱད་པར་དུ་བྱ་བའི་ཚིག་ཡིན་ནོ། ། ་
དེ་ཉིད་ཀྱིས་ན་རླུང་གི་སྐྱེད་པའི་མི་རྣམས་ནི། ནད་ཀྱི་བདག་ཉིད་རྡུལ་་་
ཅན་སྒྲ་བཤོར་པགས་པ་གས། གྲང་ལྷགས་མི་བཟོད་བརྟན་དྲན་བློ་གྲོས་སྤྱོད་་་
མཛའ་སྲེད། བལྟ་དང་འགྲོ་བ་གཡོ་ཞིང་སྨྲ་བ་ཤིན་ཏུ་མང་། ཞེས་བྱ་བ་ལ། རྒྱུ་་
དེ་ཉིད་ཀྱིས་ནི་རླུང་གི་ནད་ཀྱི་སྐྱེད་པའི་མི་མེ་རླུང་གིས་ཁུ་ཆུ་དང་ཁྲག་ལ་་་་་
སོགས་པས་སྐྱེད་པར་འགྱུར་བའི་མི་རྣམས་ནི། ནད་ཀྱི་བདག་ཉིད་ཅན་དུ་་་་
གནས་པ་དང་། རྡུལ་གྱིས་གཏོར་བ་བཞིན་དུ་སྐྲ་དང་ལུས་ལ་སོགས་པ་ལ་་་་་་
གནས་ལ། དེ་ཉིད་ཀྱིས་ན་སྐྲ་བཤོར་ཅིང་པགས་པ་ལ་སོགས་པ་གས་པར་་་་་
གནས་པ་དང་། དེ་བཞིན་དུ་གྲང་ལྷགས་མི་བཟོད་ཅིང་དྲོ་བར་མངོན་པར་་་་་
འདོད་པ་དང་། དེ་བཞིན་དུ་བརྟན་པ་ནས་འགྲོ་བའི་བར་ཤིན་ཏུ་གཡོ་ཞིང་་་་
• 155 •



བརྟན་པ་མིན་ཏེ། བརྟན་པ་ནི་སྲན་ཐུབ་པའོ། །དྲན་པ་ནི་མི་བརྗེད་པའོ། །བློ་
གྲོས་ནི་ཤེས་རབ་བོ། །སྤྱོད་པ་ནི་རྩོམ་པའོ། །མཛའ་ལ་སྲེད་པ་ནི་ཡིད་གཅུགས་
པར་དགའ་བའོ། །བལྟ་བ་ནི་མཐོང་བའོ། །འགྲོ་བ་ནི་ཀུན་ཏུ་འཕྱན་པ་སྟེ་དེ་་་
དག་གཡོ་ཞིང་མི་བརྟན་པའོ། །དེ་བཞིན་དུ་ཤིན་ཏུ་མང་དུ་སྨྲ་ཞིང་སྨྲ་བ་ལ་་་་
དགའ་བ་ཡིན་ནོ།། །
བད་ཀན་ནོར་ཉུང་ཚེ་ཐུང་གཉིད་སྲབ་དང༌། གཅོམ་ཆུང་ཚིགས་ཐོགས་་་་
གཡོ་ཞིང་སྐད་འཛེར་དང་། ཆད་ལྟ་མང་དུ་ཟ་ཞིང་སྒེག་དང་བཅས། གླུ་དང་་་་
རྒོད་དང་རྔོན་ལས་འཐབ་ལ་དགའ། ཞེས་བྱ་བ་ལ། གཞན་ཡང་རླུང་ཅན་གྱི་་་་
མིའི་མཚན་ཉིད་ནི། བད་ཀན་དང་ནོར་ཉུང་བ་ལ་སོགས་པ་ཡིན་ཏེ། གཅོམ་་་་
ཆུང་བ་ནི་ཚིག་ཕྲ་བའོ། །ཚིགས་ཐོགས་པ་ནི་ཕྱེད་ལུས་པའོ། གཡོ་བ་ནི་མི་་་་
བརྟན་པའོ། །སྐད་འཛེར་བ་སྐད་བསང་ཉམས་པའོ། །ཆད་པར་ལྟ་བ་ནི་མེད་་་
པར་ལྟ་བའི་གཞུང་ལ་དགའ་བའོ། །མང་དུ་ཟ་བ་ནི་ལྟོ་ཆེ་བའོ། །སྒེག་པ་དང་་་་
བཅས་པ་ནི་འགྱིང་ཚུལ་དང་བཅས་པའོ། །གླུ་དང་དགོད་པ་དང་རྔོན་པའི་ལས་
རི་དྭགས་གཤོར་བ་དང་འཐབ་པ་ལ་དགའ་བ་རྣམས་དང་ལྡན་པ་ཡིན་ནོ།།
མངར་སྐྱུར་ཁ་དང་ཚ་བའི་རོ་གོམས་སྲེད། ལུས་སྐེམ་དབྱིབས་རིང་འགྲོ་་
ཚེ་སྒྲ་དང་བཅས། མི་བརྟན་དབང་པོ་མི་ཐུལ་དམ་པ་མིན། བུད་མེད་མི་ཆགས་
བུ་མང་སྐྱེ་མི་འགྱུར། ཞེས་བྱ་བ་ལ་རླུང་གི་རང་བཞིན་གྱི་མི་གང་ཡིན་པ་དེ་ནི།
རོ་མངར་བ་ལ་སོགས་པ་གོམས་པར་སྲེད་པ་དང་། ལུས་སྐེམ་ཞིང་དབྱིབས་་་
རིང་བ་དང་འགྲོ་ཞིང་རྒྱུ་བའི་ཚེ་ཚེག་སྒྲ་འཁྲོལ་བ་དང་བཅས་པ་སྟེ་འགྲོ་ཞིང་་
འཆག་པ་མི་བརྟན་ཞིང་གཡོ་བ་དང་བཅས་པ་དང་། དབང་པོ་མི་ཐུལ་ཞིང་ཞི་
བའི་སྤྱོད་པ་མེད་པ་དང་། དམ་པའི་སྤྱོད་པ་མེད་ཅིང་འཕགས་པ་མ་ཡིན་པ་་་
• 156 •



དང༌། བུད་མེད་རྣམས་མངོན་པར་མི་དགའ་ཞིང་རྗེས་སུ་ཆགས་པར་མི་་་་་
འགྱུར་བ་དང་། བུ་ཚ་མང་པོ་འཕེལ་ཞིང་སྐྱེ་བར་མི་འགྱུར་བ་ཡིན་ནོ། །
དེ་ཡི་མིག་ནི་རྩུབ་ཅིང་རྡུལ་གྱིས་གང་། ཟླུམ་ཞིང་མི་མཛེས་འཆི་བ་ལྟ་བུ་
དང་། ཕྱེ་གདངས་གཉིད་ལོག་ལྟ་བུར་སྣང་བ་ཡིན། དེ་ནི་ཤིང་དང་རི་འཛེག་་་
མཁའ་འཕུར་རྨི། ཞེས་བྱ་བ་ལ། རླུང་གི་རང་བཞིན་ཅན་གྱི་སྐྱེས་བུ་དེ་ཡི་མིག་
རྩུབ་ཅིང་སྣུམ་པ་མེད་པ་དང་། རྡུལ་གྱིས་གང་ཕྱིར་ཕྱག་དར་གཏོར་བ་ལྟར་་་་
སྣང་བ་ལ། མིག་གི་དབྱིབས་ཟླུམ་དང་མི་མཛེས་ཤིང་ལྟ་ན་མི་སྡུག་པ་དང་།
འཆི་བའི་མིག་དང་མཚུངས་ཤིང་འདྲ་བ་དང་། ཕྱེ་ཞིང་གདངས་པར་གྱུར་ཀྱང་
གཉིད་ལོག་པ་དང་འདྲ་བར་སྣང་བ་ཡིན་ནོ། །དེ་བཞིན་དུ་རྨི་ལམ་གྱི་ནང་དུ་
ཤིང་ཆེན་པོ་ལ་འཛེག་པ་དང་། རི་ལ་འཛེག་པ་དང་། ནམ་མཁའ་ལ་འཕུར་བ་
རྨི་བ་ཡིན་ནོ། །
སྐལ་ངན་སེར་སྣ་ཆེ་ཞིང་ཁེངས་པ་དང་། རྐུ་ཞིང་བྱིན་སྙིང་རྩ་རིངས་་་་
བཅས་པ་དང་། ཁྱི་དང་ཝ་དང་རྔ་མོང་བྱ་རྒོད་ཁྲ། བྱི་བའི་མཚན་ཉིད་ལྡན་མི་
རླུང་ཅན་ཡིན། ཞེས་བྱ་བ་ལ། ཡང་རླུང་གི་རང་བཞིན་ཅན་གྱི་མི་ནི་སྐལ་་་་་
ངན་ཞིང་བཀྲ་མི་ཤིས་པ་དང་། སེར་སྣའི་ཤས་ཆེ་བ་དང༌། ཁེངས་ཤིང་ལོག་་་་
པར་རློམ་པ་དང་། རྐུ་འཕྲོག་ལ་དགའ་བ་དང་། བྱིན་སྙིང་གི་རྒྱབ་ཀྱི་རྩ་མཐོ་་
ཞིང་རྩེ་མོ་འཁྱིལ་ཞིང་བྱིན་པའི་ཉ་གཡོ་(རློ་）ཞིང་མཐོ་བ་ཡིན་ནོ། །དེ་བཞིན་་
དུ་ཝ་དང་ཁྱི་དང་རྔ་མོང་དང་། བྱ་རྒོད་དང་། ཁྲ་དང་བྱི་བའི་མཚན་ཉིད་ལྡན་
ཞིང་དེ་དག་གི་རང་བཞིན་ཅན་གྱི་གཟུགས་དང་། ང་རོ་དང་སྤྱོད་པ་དང་རྗེས་
སུ་མཐུན་པ་གང་དག་ཡིན་པ་དང་ལྡན་པ་སྟེ། དེ་ལྟ་བུའི་མི་ནི་རླུང་གི་རང་་་་
བཞིན་ཅན་ཡིན་པར་ཤེས་པར་བྱའོ། །ཞེས་བཤད་ཅིང་། འདྲ་དཔེ་མི་མཐུན་པ་
• 157 •



རྣམས་ནི་རྣམ་གྲངས་སོ། །
དེ་བཞིན་དུ་མཁྲིས་པས་གཙོ་བོར་སྐྱེད་པའི་མིའི་མཚན་ཉིད་སྟོན་པ་ནི།
མཁྲིས་པའི་རང་བཞིན་བཀྲེས་དང་སྐོམ་ཤས་ཆེ། །སྐྲ་ལུས་མདོག་སེར་
བློ་རྣོ་ང་རྒྱལ་ཆེ། །རྔུལ་ཆེ་དྲི་ང་ཚེ་ནོར་ལུས་བོངས་འབྲིང་། །མངར་ཁ་
བསྐ་བསིལ་ཟས་ལ་སྲེད་པ་སྟེ། །སྟག་སྤྲེ་གནོད་སྦྱིན་མཚན་ཉིད་ལྡན་་
པ་ཡིན། །ཞེས་པའི་དོན། མཁྲིས་པའི་རང་བཞིན་ལས་གྱུར་བའི་མི་རྣམས་ནི་་
སྐོམ་པ་དང་འདྲ་བར་བཀྲེས་པ་ཤས་ཆེ་བ་དང་སྐྲ་དང་ལུས་ཀྱི་མདོག་སེར་བ་
དང་བློ་རྣོ་བ་དང་ང་རྒྱལ་ཆེ་བ་དང་རྔུལ་ཆེ་བ་དང་དྲི་ང་བ་སྟེ་མི་ཞིམ་པ་དང་།
ཚེ་དང་ནོར་དང་ལུས་ཀྱི་བོངས་རྣམས་ནི་འབྲིང་དུ་གནས་པ་སྟེ། མངར་་་་་
དང་ཁ་བ་དང་སྐ་བ་དང་བསིལ་བ་དང་ཟས་ལ་སྲེད་པ་སྟེ། སྟག་དང་སྤྲེའུ་དང་
གནོད་སྦྱིན་དང་རྣམ་པ་མཚུངས་པའི་མཚན་ཉིད་ལྡན་པ་ཡིན། ཞེས་པའོ། །
དཔེའི་དོན་ནི་སྟག་ལྟར་བཀྲེས་ཤས་ཆེ་བ་དང་། སྤྲེའུ་ལྟར་ལྟོ་ལ་སྲེད་པ་དང་།
གནོད་སྦྱིན་ལྟར་བློ་རྣོ་ཞིང་ང་རྒྱལ་ཆེ་བ་དང་རིགས་མཐུན་པ་ཡིན་ནོ། །
རྒྱས་པར་ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། མཁྲིས་པ་
མེ་འདྲ་བའམ་མེ་ལས་བྱུང་ཡིན་ཕྱིར། མཁྲིས་པ་རྒྱས་པར་སྐོམ་དད་བཀྲེས་ཤས་
ཆེ། མདོག་སེར་ལུས་ཚ་རྐང་ལག་གདོང་ཡང་དམར། སྐྲ་སེར་སྤུ་ཉུང་དཔའ་་་
ཞིང་ང་རྒྱལ་ཆེ། ཞེས་བྱ་བ་ལ། དྲང་སྲོང་ཐང་ལ་འབར་གྱི་གཞུང་གིས་མཁྲིས་པ་
རང་ཉིད་མེ་དང་འདྲ་སྟེ་སྨིན་པ་ལ་སོགས་པའི་ལས་བྱེད་པས་མེའི་སྒྲར་བཤད་
དོ། །ཡང་ན་མེའི་རང་བཞིན་ལས་བྱུང་བའི་ཕྱིར་མེའི་སྒྲར་བཤད་དོ། །མེའི་་་་
རང་བཞིན་གྱི་མཚན་ཉིད་ཡིན་པའམ། མེ་དྲོད་ཀྱི་གཞི་ཡིན་པར་གྱུར་པའི་ཕྱིར་
རོ། །དེ་ལས་བྱུང་བ་ནི་ཚིགས་མའི་རང་བཞིན་ཅན་གྱི་ཁྲག་ནི་མཁྲིས་པ་ཡིན་ལ་
• 158 •



དེའི་ཕྱིར་མཁྲིས་པ་དེ་རྒྱུས་ཤིང་འཕེལ་བར་གྱུར་པའི་སྲོག་ཆགས་རྣམས་ནི་་་་
སྐོམ་པ་དང་། བཀྲེས་པའི་ཤས་ཤིན་ཏུ་ཆེ་བ་དང་། ལུས་ཀྱི་མདོག་སེར་བ་དང་།
ལུས་ཚ་འུར་འུར་པོར་གནས་པ་དང་། རྐང་པ་དང་། ལག་པ་དང་། གདོང་པའི་
ཁ་དོག་དམར་བ་དང་། སྐྲ་དམར་སེར་དུ་འདུག་པ་དང་། སྤུའི་ཚོགས་འབྱི་ཞིང་
ཉུང་བ་དང་། དཔའ་ཞིང་རྟུལ་ཕོད་པ་དང་། ང་རྒྱལ་ཆེ་ཞིང་ཁེངས་པ་དང་་་་
བཅས་པ་ལྡན་པ་ཡིན་ནོ།། །།
ཕྲེང་བ་བྱུག་པ་རྒྱན་ལ་ལྷག་པར་དགའ། སྤྱོད་བཟང་གཙང་སྦྲ་ཆེ་ཞིང་་་་
མཉེས་གཤིན་ལ། འབྱོར་དང་རྟུལ་ཕོད་བློ་གྲོས་སྟོབས་དང་ལྡན། འཇིག་རྟེན་་་་
དགྲ་བོ་སྐྱབས་འོང་སྐྱོབ་པར་བྱེད། ཅེས་བྱ་བ་ལ། ཡང་མཁྲིས་པ་ཅན་གྱི་མི་ནི་
ཕྲེང་བ་ལ་སོགས་པ་ལ་མངོན་པར་དགའ་བ་ཡིན་ཏེ། ཕྲེང་བ་ནི་མེ་ཏོག་གི་ཕྲེང་
བ་ལ་སོགས་པའོ། །བྱུག་པ་ནི་དྲི་ཞིམ་པོས་བསྐུས་པའོ། །རྒྱན་ནི་མེ་ཏོག་ཕྲེང་བ་
ལ་སོགས་པས་བརྒྱན་ཞིང་བཞག་པའོ། །སྤྱོད་པ་བཟང་པོ་ནི་བྱེད་སྤྱོད་མཛེས་་
པའོ། །གཙང་སྦྲ་ཆེ་ཞིང་ལུས་དང་ངག་དང་ཡིད་སྐྱོན་མེད་པའོ། །མཉེས་གཤིན་
པ་ནི་བྲན་གཡོག་ལ་སོགས་ལ་བྱམས་པའོ། །འབྱོར་པ་ནི་ལོངས་སྤྱོད་ཕུན་་་་་་
ཚོགས་པའོ། །རྟུལ་ཕོད་པ་ནི་ཉམས་ཀྱིས་མི་ལྕོགས་པ་དག་ཀྱང་བྱེད་པར་སྤྲོ་
བའོ། །བློ་གྲོས་ཀྱི་སྟོབས་ནི་ཤེས་རབ་ཀྱི་ནུས་པ་སྟེ་དེ་དག་དང་ལྡན་པའོ། །དེ་་
བཞིན་དུ་འཇིགས་ཤིང་སྐྲག་པས་ཉེན་པའི་དགྲ་བོ་དག་ཀྱང་སྐྱབས་སུ་འོང་་་་
ཞིང་འདུད་པར་བྱེད་ན་སྐྱོབ་ཅིང་གནོད་པ་ལས་བསྲུང་བར་བྱེད་པ་ཡིན་ནོ། །
ཡིད་གཞུང་ཚིགས་ཀྱི་མཚམས་དང་ཤ་ནི་རབ་ཏུ་ལྷོད། བུད་མེད་མི་དགའ་ཁུ་་
བ་དང་ནི་འདོད་པ་ཆུང་། གཉེར་མའི་ཚོགས་དང་སྐྲ་དཀར་མིག་སྔོན་གནས་་
གྱུར་ལ། ཟས་ནི་མངར་དང་སྐ་དང་ཁ་བསིལ་བཟའ་བ་དགའ། ཞེས་བྱ་བ་ལ་
• 159 •



མཁྲིས་པའི་རང་བཞིན་ཅན་གྱི་མི་ནི་ཡིད་གཞུང་ཞིང་བློ་དང་ལྡན་པ་དང་།
རུས་པའི་ཚིགས་ཀྱི་འབྲེལ་མཚམས་ཤའི་ཚིགས་ལྷོད་ཅིང་གྲིམས། བག་མེད་པ་
དང་། བུད་མེད་རྣམས་ལ་མངོན་པ་དགའ་བར་མི་འགྱུར་བ་དང༌། ཁུ་བའི་ཤས་
ཆུང་བ་དང༌། འདོད་པ་ཆུང་ཞིང་འཁྲིག་པ་ལ་མངོན་པར་མི་འདུ་བ་དང་། །
པགས་པའི་སྐྱོན་གཉེར་མའི་ཚོགས་མང་བ་དང་། སྐྲ་དཀར་ལྷག་པ་དང་། མིག་
སྔོ་བའི་ནད་རྣམས་སུ་འགྱུར་ཞིང་དེ་དག་དང་ལྡན་པར་འགྱུར་བ་དང་། ཁ་
ཟས་ཀྱང་མངར་བ་ལ་སོགས་པའི་རོ་དང་ལྡན་པ་ལ་སྲིད་ཅིང་དགའ་ལ་ལོངས་
སྤྱོད་དང་ལྡན་པར་འགྱུར་བ་ཡིན་ནོ།། །
ཐན་པ་མི་བཟོད་རྡུལ་ཞིང་དྲི་ང་ལ། བཤང་གཅི་བཟའ་བཏུང་ཁྲོ་དང་་་་
ཕྲག་དོག་མང་། རྨི་ལམ་དོང་ཀ་པ་ལ་ཤའི་མེ་ཏོག གློག་འགྱུ་ཕྱོགས་ཚིག་སྐར་་
མདའ་ཉི་མེ་མཐོང་། ཞེས་བྱ་བ་ལ། གཞན་ཡང་མཁྲིས་པ་ཅན་གྱི་མཚན་ཉིད་་
ནི་ཉིན་མཚན་གྱི་ཐན་པ་དང་། ཚད་པས་མི་བཟོད་ཅིང་བསྟེན་མི་ནུས་པ་དང་།
རྟག་ཏུ་རྡུལ་འབྱུང་བ་དང་།ལུས་དྲི་ང་ཞིང་མནམ་པ་དང་། དེ་བཞིན་དུ་བཤང་
གཅི་ལ་སོགས་པ་མང་ཞིང་ཤས་ཆེ་བ་དང་། གཉིད་ལོག་པའི་རྨི་ལམ་གྱི་ནང་ན་
དོང་ཀའི་ཤིང་དང་། དེ་བཞིན་དུ་ཤིང་པ་ལ་（རྒྱ་ཚོས་） ཤའི་མེ་ཏོག་དང་། དེ་
བཞིན་དུ་གློག་འགྱུ་བ་དང་། ཕྱོགས་ཚིག་པ་དང་། སྐར་མདའ་ལྷུང་བ་དང་། ཉི་
མ་འཆར་བ་དང་། མེ་ཆེན་པོ་འབར་བ་དག་མཐོང་བ་དག་ཡིན་ནོ།།
འདི་ཡི་ལུས་ཕྲ་མིག་སེར་གཡོ་བ་དང་། རྫི་མ་སྲབ་ཅིང་ཉུང་ཞིང་གྲང་ལ་
དགའ། ཁྲོ་དང་ཆང་དང་ཉི་མའི་འོད་ཟེར་གྱིས། མིག་ནི་མྱུར་བར་དམར་པོར་
འགྱུར་བ་ཡིན། ཞེས་བྱ་བ་ལ་མཁྲིས་པ་ལྡན་པའི་སྐྱེས་བུ་འདིའི། མིའི་དབྱིབས་
ཕྲ་བ་དང་། མིག་སེར་སྐྱར་གནས་པ་དང་། རྣམ་པར་གཡོ་ཞིང་རྒོད་པ་དང་།
• 160 •



དེ་བཞིན་མིག་གི་རྫི་མའི་ཚོགས་སྲབ་ཅིང་གྲངས་ཉུང་བ་དང་། གྲང་ཞིང་་་་་་
བསིལ་ལ་མངོན་པར་དགའ་བ་དང་། ཁྲོ་ཞིང་སེམས་འཁྲུགས་པ་དང་། ཆང་་་་
འཐུང་བ་དང་། ཉི་མའི་འོད་ཟེར་གྱིས་ཕོག་ན། དེའི་མིག་མྱུར་དུ་དམར་ཞིང་
སྔོ་བར་འགྱུར་བ་ཡིན། ཚེ་ནི་རན་ཅིང་སྟོབས་ནི་འབྲིང་བ་དང་། མཁས་ཤིང་
སྡུག་བསྔལ་དག་ལ་སྲན་ཆུང་འགྱུར། སྟག་དང་དོམ་དང་དྲེད་དང་བྱི་ལ་དང་།
གནོད་སྦྱིན་རང་བཞིན་ལྡན་པ་མཁྲིས་ཅན་ཡིན། ཞེས་བྱ་བ་ལ། ཡང་དེ་ནི་ཚེའི་
ཚད་རན་ཅིང་འབྲིང་ཙམ་དུ་གནས་པ་དང་། སྟོབས་ཤིན་ཏུ་ཆེ་བ་མིན་འབྲིང་
ཙམ་དུ་གནས་པ་དང་། མཁས་ཤིང་བློ་དང་ལྡན་པ་དང་། སྡུག་བསྔལ་ལ་སྲན་་་
ཆུང་ཞིང་ཉོན་མོངས་པ་བཟོད་པར་མི་ནུས་ཤིང་འཇིགས་པ་དང་བཅས་པ་་་་
ཡིན་ནོ། །གཞན་ཡང་སྟག་ལ་སོགས་པའི་གཟུགས་དང་སྐད་ཀྱི་ང་རོ་དང་སྤྱོད་
པ་དང་རྗེས་སུ་མཐུན་པར་བྱེད་པ་ནི་མཁྲིས་པའི་རང་བཞིན་ཅན་གྱི་མི་ཡིན་་་་
པར་ཤེས་པར་བྱའོ་ཞེས་བཤད་རྒྱུད་ལས་མདོར་བསྡུས་པ་ཙམ་གསུངས་ནས་་་
གཞན་འདིར་རྒྱས་པར་བཤད་པ་ཡིན་ནོ།། །
བད་ཀན་གྱི་རང་བཞིན་གྱི་མིའི་མཚན་ཉིད་སྟོན་པ་ནི། བད་ཀན་རང་་
བཞིན་ཅན་ནི་ལུས་བསིལ་ཅིང༌། །རུས་ཚིགས་མི་མངོན་ཤ་རྒྱས་ཁ་་་་
དོག་དཀར། །དབྱིབས་དགྱེ་བཀྲེས་སྐོམ་ཉོན་མོངས་ཐན་པ་བཟོད། །
ལུས་ཆེ་ཚེ་རིང་ནོར་མང་གཉིད་འཐུག་ཅིང་། །ཞེ་སྡང་འདམ་རིང་་་་་
རང་བཞིན་ངང་རྒྱུད་བཟང་། །ཚ་སྐྱུར་བསྐ་རྩུབ་ཟས་ལ་སྲེད་པ་ཆེ། །
སེང་གེ་ཁྱུ་མཆོག་མཚན་ཉིད་ལྡན་པ་ཡིན། །ཞེས་པའི་དོན་ནི། བད་ཀན་་
གྱི་རང་བཞིན་ཅན་ཤས་ཆེ་བ་ལས་གྲུབ་པའི་མི་རྣམས་ནི། ལུས་བསིལ་ཞིང་་་་
རུས་ཚིགས་རྣམས་མི་མངོན་པར་ཤ་རྒྱས་ལ་ཁ་དོག་དཀར་བར་གནས་པ་དང་།
• 161 •



ལུས་ཀྱི་དབྱིབས་དགྱེ་ཞིང་། བཀྲེས་པ་དང་སྐོམ་པ་དང་ཉོན་མོངས་པ་རྣམས་་་
ནི་ཐན་པ་ལྟ་བུ་སྡུག་བསྔལ་སྐྱེད་པ་ཡིན་ཀྱང་དེ་ལ་བཟོད་པ་དང་། ལུས་བོངས་
ཆེ་ཞིང་ཚེ་རིང་བ་དང་ནོར་མང་ལ་གཉིད་འཐུག་ཅིང་། ཞེ་སྡང་སྐྱེ་བའི་རྐྱེན་
བྱུང་ཡང་། འདམ་རིང་བ་སྟེ་ངང་རིང་བའི་རང་བཞིན་ཅན་དང་ངང་རྒྱུད་་་་་
བཟང་པོར་གནས་པ་ཡིན་ཅིང་། རོ་ཚ་བ་དང་སྐྱུར་བ་དང་བསྐ་བ་དང་རྩུབ་་་
པའི་ཟས་ལ་སྲེད་པ་སྟེ། སེང་གེ་དང་ཁྱུ་མཆོག་གི་མཚན་ཉིད་ལྡན་པ་ཡིན་ནོ། །
ཞེས་པའོ། །འདྲ་དཔེའི་དོན་ཡང་སེང་གེ་དང་འདྲ་བ་རུས་ཚིགས་མི་མངོན་ཞིང་
ཁ་དོག་དཀར་བ་དང་། གླང་པོ་ཆེའི་ཁྱུ་མཆོག་ས་སྲུང་ལུས་བོངས་ཆེ་ཞིང་ཚེ་་་
རིང་བ་ལ་སོགས་པའོ། །
རྒྱས་པར་ལུས་གནས་ལེའུ་གསུམ་པའི་འགྲེལ་པ་ཟླ་ཟེར་ལས། བད་ཀན་་་
བསིལ་བས་བད་ཀན་ཅན་བསིལ་ཞིང་། རུས་ཚིགས་མི་མངོན་སྣུམ་ཞིང་ཤ་རུས་
འབྲེལ། བཀྲེས་སྐོམ་ཉོན་མོངས་སྡུག་བསྔལ་ཐན་པ་བཟོད། བློ་ལྡན་སྙིང་སྟོབས་
ཆེ་ཞིང་དམ་བཅའ་བརྟན། ཞེས་བྱ་བ་ལ། གང་གི་ཕྱིར་བད་ཀན་ནི་རང་བཞིན་
བསིལ་བ་ཡིན་པའི་ཕྱིར། བད་ཀན་ཅན་གྱི་སྐྱེས་བུ་ཡང་བསིལ་ཞིང་ཁོང་གྲང་་
བ་ཡིན་ཏེ། གང་གི་ཕྱིར་འབྲས་བུ་རྣམས་ནི་རྒྱུ་དང་རྗེས་སུ་མཐུན་པ་ཡིན་པའི་
ཕྱིར་རོ། །དེ་བཞིན་དུ་བད་ཀན་ཅན་གྱི་སྐྱེས་བུ་རུས་པའི་ཚིགས་ཕྱིར་མི་མངོན་
པ་དང་། པགས་པའི་མདོག་སྣུམ་པ་དང་། ཤ་རུས་ཕན་ཚུན་འབྲེལ་ཅིང་གཅིག་
ལ་གཅིག་འབྱོར་ཡང་གནས་པ་དང་། དེ་བཞིན་དུ་བཀྲེས་པ་ལ་སོགས་པའི་་་་
སྡུག་བསྔལ་རྣམས་བཟོད་ཅིང་སྲན་ཐུབ་པ་དང་། བློ་དང་ལྡན་ཞིང་ཤེས་རབ་ཆེ་
བ་དང༌། སྙིང་སྟོབས་ཀྱི་རང་བཞིན་ཤས་ཆེ་བ་དང་། དམ་བཅའ་བ་བརྟན་་་་་
ཞིང་མི་འགྱུར་བ་ཡིན་ནོ། །པྲི་ཡང་ཀུ་དང་དྲུར་བ་འདིམ་བུའི་མདོག མཚོན་་་་
• 1 62 •



དང་གྷི ་ཝཾ་པད་མ་གསེར་མདོག་ཅན། ལག་ངར་རིང་ཞིང་བྲང་ནི་ཡངས་ལ་རྒྱས།
དཔྲལ་བའི་དབྱེས་ཆེ་སྐྲ་ནི་མཐུག་ཅིང་གནག ཅེས་བྱ་བ་ལ། ཡང་བད་ཀན་གྱི་
རང་བཞིན་གྱི་མི་ནི་པྲི་ཡང་ཀུ་ལ་སོགས་པའི་མདོག་དང་ལྡན་པར་འགྱུར་ཏེ།
ལ་ལ་ནི་པྲི་ཡང་ཀུ་ལྟ་བུའི་མདོག་ཅན་ནོ། །ལ་ལ་ནི་རླུར་བ་ལྟ་བུའི་མདོག་ཅན།
ལ་ལ་ནི་གསེར་གྱི་མདོག་དང་འདྲ་བའི་བར་དུ་འགྱུར་བ་ཡིན་ནོ། །དེ་ཡང་དེ་
བཞིན་དུ་ལག་ངར་རིང་ཞིང་པུས་མོའི་བར་དུ་ཕྱིན་པ་དང་། བྲང་འཕེལ་ཁ་ཆེ་
ཞིང་ཡངས་ལ་ཤ་རྒྱས་པ་དང་། དཔྲལ་བའི་དབྱེས་ཆེ་ཞིང་ཡངས་པ་དང་།
སྐྲའི་ཚོགས་མཐུག་ཅིང་མནག་པར་གནས་པ་ཡིན་ནོ།།
ལུས་འཇམ་སྣུམ་ཞིང་ཡན་ལག་མཛེས་པ་དང་། མདངས་ཆེ་ཁུ་བཅུད་བུ་
ཚ་གཡོག་འཁོར་མང་། ཆོས་ལྡན་ཚིག་རྩུབ་ནམ་ཡང་སྨྲ་མི་བྱེད། དགྲ་ལ་ཞེ་་་
སྡང་འདམ་རིང་འཁོན་འཛིན་བྱེད། ཅེས་བྱ་བ་ལ། ཡང་དེའི་ལུས་ཀྱི་མདངས་
འཇམ་ཞིང་མཉེན་པ་དང་། ཡན་ལག་གི་ཤ་ཚོགས་སྙོམས་པ་དང་། ཡན་ལག་་་
མཛེས་ཤིང་འཇེབས་པ་དང་། མདངས་ཆེ་ཞིང་མང་བ་དང་། འཁྲིག་པ་ལ་་་་་
དགའ་ཞིང་ཁུ་ཆུའི་བཅུད་ཆེ་བ་དང༌། དེ་བཞིན་དུ་བུ་ཚ་དང་གཡོག་འཁོར་་་་
མང་ཞིང་འཕེལ་བ་དང་། ཆོས་དང་ལྡན་ཞིང་ཆོས་ལ་དགའ་བ་དང་། ཚིག་་་་
རྩུབ་ཅིང་ཞེ་ལ་ཕོག་པའི་ཚིག་ནམ་ཡང་མི་སྨྲ་བ་དང་། དེ་བཞིན་དུ་དགྲ་བོ་ལ་
ཞེ་སྡང་གི་འདམ་རིངས་ཤིང་རྒྱུན་དུ་འཇོག་འཁོན་འཛིན་ཅང་སྦས་ཏེ། ཡིད་ལ་
འཇོག་པ་ཡིན་ནོ།།
གླང་པོའི་མཆོག་ནི་དྲེགས་བཅས་ལྟ་བུར་འགྲོ། རྒྱ་མཚོ་འབྲུག་དང་རྫ་རྔ་
སེང་གེ་ཡི། སྒྲ་ལྡན་དྲན་དང་བརྩོན་འགྲུས་དུལ་བར་ལྡན། བྱིས་པའི་ཚེ་ཡང་དུ་
དང་སྐོམ་ཤས་ཆུང་། ཞེས་བྱ་བ་ལ། གླང་པོ་ཆེའི་མཆོག་དམ་པ་དག་དྲེགས་པ་
• 163 •



དང་བཅས་ཤིང་ར་རོ་བ་ལྟ་བུའི་འགྲོས་དང་ལྡན་པར་འགྲོ་བ་དང་། དེ་བཞིན་
དུ་སྒྲའི་སྐད་གསང་བ་དང་། རྒྱ་མཚོ་དང་འབྲུག་སྒྲ་ལ་སོགས་པ་ལྟ་བུར་ཟབ་པ་
དང་ལྡན་པ་དང་། དྲན་ཞིང་བརྗེད་པ་མེད་པའི་ནུས་མཐུ་དང་ལྡན་པ་དང་།
བརྩོན་འགྲུས་ཀྱི་འབད་པས་བྱ་བ་རྣམས་སྒྲུབ་པར་བྱེད་པ་དང་། ཞི་ཞིང་་་་་་
དབང་པོ་བསྡམས་པ་ལ་སོགས་པའི་དུལ་བ་དང་ལྡན་པ་དང་། བྱིས་པའི་་་་
གནས་སྐབས་ཉིད་ན་ཡང་ངུ་བའི་ཤས་ཆུང་བ་དང་ དེ་བཞིན་དུ་སྐོམ་ཞིང་ཟས་
ལ་འདུ་བའི་ཤས་ཆུང་བ་ཡིན་ནོ། །
ཟས་ནི་ཁ་བསྐ་ཚ་དང་དྲོ་ཞིང་རྩུབ། ཉུང་ངུ་ཟོས་ཀྱང་དེ་ནི་སྟོབས་དང་་
ལྡན། མིག་ནི་མཐའ་དམར་སྣུམ་ཞིང་དཀྱུས་རིང་ལ། དཀར་ནག་རབ་གསལ་རྫི་
མ་སྙོམས་དང་ལྡན། ཞེས་བྱ་བ་ལ། བད་ཀན་རང་བཞིན་ཅན་གྱི་སྐྱེས་བུ་དེ། ཁ་
ཟས་ཀྱི་རྣམ་པ་ཁ་ཞིང་བསྐ་བ་ལ་སོགས་པ་སྟོབས་འབྲི་བར་བྱེད་པ་དང་། ཚད་
ཆུང་ཞིང་ཉུང་ཞིག་ཟོས་པར་གྱུར་ཀྱང་དེ་སྟོབས་དང་ལྡན་པར་འགྱུར་གྱི།
སྟོབས་འབྲི་བར་མི་འགྱུར་བ་དང་། དེའི་མིག་མཐའ་དམར་བ་ལ་སོགས་པའི་་
མཚན་ཉིད་དང་ལྡན་པ་ཡིན་ནོ།།
སྨྲ་དང་ཁྲོ་དང་བཟའ་བཏུང་སྤྱོད་པ་ཉུང་། ཚེ་རིང་ནོར་མང་རིང་བལྟ་་་
ཚིག་འཇམ་སྨྲ། དད་ཅིང་བློ་ཟབ་ལྟ་ཆེ་བཟོད་དང་ལྡན་། རང་བཞིན་བཟང་་་་
ཞིང་གཉིད་ཆེ་ལས་མཐའ་རིང་། ཞེས་བྱ་བ་ལ། ཡང་དེ་སྨྲ་བའི་ཚིག་ཉུང་་་་་
དང་། འཁྲུག་པའི་ཤས་ཆུང་བ་དང་། བཟའ་བ་དང་། བཏུང་བ་དང་། ཆུང་ངུ་
ཟ་ཞིང་འཐུང་བ་དང་། སྤྱོད་པ་དང་། ལུས་ཀྱི་བྱ་བ་ཉུང་བ་དང་། ཚེ་རིང་བར་
གནས་པ་དང་། ནོར་མང་ཞིང་ལོངས་སྤྱོད་ཆེ་བ་དང་། རིང་དུ་ལྟ་བ་ཏེ་ཕྱིས་་་་
འབྱུང་བར་འགྱུར་བའི་དོན་གྱི་ལེགས་ཉེས་རྣམས་ལ་རྣམ་པར་དཔྱོད་དེ། འདི་
• 164 •



ལྟར་བྱས་ན་ལས་ཀྱི་མཐའ་ངེས་པར་འདིར་འགྱུར་རོ། །ཞེས་དཔྱོད་པ་དང་་་་
ལྡན་པ་དང་། ཚིག་འཇམ་ཞིང་སྙན་པར་སྨྲ་བ་དང་། གཏོང་བ་དང་ལྡན་པ་་་་
དང་། གཏོང་ལྡན་སྙན་པར་སྨྲ་བར་ཤེས་པར་བྱ། ཞེས་བཤད་པའི་ཕྱིར་རོ། །
ཡང་དེ་བཞིན་དུ། སྦྱིན་པ་ལ་སོགས་པ་དད་པ་དང་ལྡན་པ་དང་། བློ་ཟབ་ཅིང་
གཏིང་རིང་བ་སྟེ། དེ་ཡང་གང་གི་སེམས་དགའ་སྤྱོད་པ་དང་། ཁྲོ་དང་མྱ་ངན་
འཇིགས་པ་ཡི། གནས་སྐབས་ཤེས་པར་མི་འགྱུར་བ། དེ་ནི་ཟབ་པ་ཡིན་ཞེས་བྱ།
ཞེས་བཤད་པ་དང་ལྡན་པའོ། །དེ་བཞིན་དུ་ལྟ་བ་ཆེ་སྟེ། དོན་ཆེ་བ་གཙོ་བོར་་་
འཛིན་པ་དང་། བཟོད་པ་དང་ལྡན་པ་དང་། འཁྲུག་པ་མེད་པ་དང་། རང་་་་་
བཞིན་བཟང་ཞིང་དམ་པའི་སྤྱོད་པ་དང་ལྡན་པ་དང་། སྡིག་པ་ལ་མངོན་པར་
མི་དགའ་བ་དང་། གཉིད་ཆེ་ཞིང་སྟུག་པ་དང་། ལས་ཀྱི་མཐའ་ཡུན་རིང་པོར་་
བྱ་བ་རྫོགས་པར་བྱེད་པའོ། ། །
བྱས་བཟོ་དྲང་མཁས་སྐལ་བཟང་ངོ་ཚ་ལྡན། བླ་མ་ལ་གུས་མཛའ་བཤེས་་
དག་ལ་བསྟེན། རྨི་ལམ་པད་མ་བྱ་ཡི་ཕྲེང་བར་བཅས། ཆུ་ཡི་གནས་དང་སྤྲིན་་་
ཡང་མཐོང་བ་ཡིན། ཞེས་བྱ་བ་ལ། ཕན་པ་བྱས་པ་ཤེས་ཤིང་བྱས་པ་གཟོ་བ་་་་
དང་བསམ་པ་དྲང་ཞིང་གཡོ་སྒྱུ་ཆུང་བ་དང་། མཁས་ཤིང་བྱེ་བྲག་ཕྱེད་པ་དང་།
སྐལ་བ་བཟང་ཞིང་གཟུགས་བཟང་བ་དང་། ངོ་ཚ་ལྡན་ཞིང་འཛེམ་པ་དང་་་་
བཅས་པ་དང་། བླ་མ་ལ་གུས་ཤིང་ལུས་འདུད་པར་འདོད་པ་དང་། མཛའ་་་་
བཤེས་ལ་ངོ་བརྟན་ཞིང་དུས་ཐམས་ཅད་དུ་བྱམས་པས་གནས་ཀྱི། ནམ་ཡང་་་་
དེའི་ཡིད་དང་འགལ་བར་མི་བྱེད་ལ། བྱམས་པ་ལ་བསྟེན་པ་དང་། གཉིད་ཀྱི་་་
ལོག་པའི་རྨི་ལམ་ནང་དུ་ཡང་མེ་ཏོག་པད་མ་དང་བྱའི་ཕྲེང་བའི་ཚོགས་ཀྱིས་་་་
བསྐོར་བ་དང་བཅས་པའི་ཆུའི་གནས་མཚོ་ལ་སོགས་པ་མཐོང་བ་དང་། སྤྲིན་་་
• 165 •



གྱི་ཚོགས་འདུས་པ་དག་མཐོང་བ་ཡིན་ནོ། །ཚངས་པ་དྲག་པོ་དབང་པོ་ཆུ་ལྷ་་་
དང་། ནམ་མཁའ་ལྡིང་དང་ངང་པ་གླང་པོའི་མཆོག དེ་བཞིན་སེང་གེ་དང་ནི་་
ཁྱུ་མཆོག་དང་། བད་ཀན་ཅན་ནི་རང་བཞིན་འདྲར་ཤེས་བྱ། ཞེས་བྱ་བ་ལ།
བད་ཀན་གྱི་རང་བཞིན་ཅན་གྱི་མི་ནི་སྤྱོད་པའི་རང་བཞིན་ཚངས་པ་ལ་སོགས་
པ་དང་འདྲ་ཞིང་མཚུངས་པ་ཡིན་པར་ཤེས་པར་བྱའོ། །གླང་པོ་ཆེའི་མཆོག་ནི་
ས་སྲུང་ངོ། །ཞེས་བཤད་དེ། རྒྱུད་ལས་མདོ་ཙམ་གསུངས་ནས་འདིར་རྒྱས་པར་
བཤད་པ་ཡིན་ནོ།།
ལྡན་འདུས་ཀྱི་མིའི་རང་བཞིན་གྱི་མིའི་ཡོན་ཏན་དང་མཚན་ཉིད་སྟོན་པ་
ནི། ལྡན་དང་འདུས་པ་འདྲེས་ལས་ཤེས་པར་བྱ། །ཞེས་པའི་དོན། རླུང་་་
མཁྲིས་སོགས་ལྡན་དང་འདུས་པ་ནི། རླུང་མཁྲིས་བད་ཀན་སོགས་ལུས་ཀྱི་རྣམ་
འགྱུར་འདྲེས་པ་ལས་ཤེས་པར་བྱ་བ་སྟེ། རླུང་དང་མཁྲིས་པའི་མི་དང་། རླུང་་་
དང་བད་ཀན་གྱི་མི་དང་མཁྲིས་པ་དང་བད་ཀན་ལས་བྱུང་བའི་མི་རྣམས་ནི་དེ་
དང་དེའི་ཡོན་ཏན་དང་རྣམ་འགྱུར་འདྲེས་པར་འགྱུར་ཞིང་། འདུས་པ་ནི་རླུང་
མཁྲིས་བད་ཀན་གསུམ་ཀ་འདུས་པ་སྟེ། དེ་ནི་མཆོག་ཡིན་པས་རླུང་མཁྲིས་བད་
ཀན་གསུམ་གྱི་མིའི་ཡོན་ཏན་རྣམས་ཤས་ཆེར་ཚང་བ་ཡིན་ནོ།།
བཞི་པ། ནད་ཀྱི་སྒོ་ནས་ལུས་ཀྱི་དབྱེ་བ་སྟོན་པ་ནི། ནད་ཀྱི་དབྱེ་བ་་་་་
རྣམ་པར་གྱུར་མ་གྱུར། །རྣམ་པར་མ་གྱུར་ལུས་གནས་ཐ་མལ་པ། །
ནད་མེད་གནས་ཤིང་རིང་དུ་འཚོ་བར་བྱེད། །རྣམ་འགྱུར་ནད་ཀྱིས་་་་
བཅོམ་པའི་ལུས་དེ་གསོ། །ཞེས་པའི་དོན། ནད་ཡོད་མེད་ཀྱི་དབྱེ་བ་ནི་རྣམ་
པར་གྱུར་པ་ནད་ཀྱི་ལུས་དང་། རྣམ་པར་མ་གྱུར་པ་ནད་མེད་ཀྱི་ལུས་ཏེ། རྣམ་
པར་མ་གྱུར་པ་ནད་མེད་ཀྱི་ལུས་ཀྱི་གནས་པ་ཐ་མལ་དུ་གནས་ལ་ནད་མེད་་་་་
• 166 •



པར་གནས་པ་དང་ཡུན་རིང་དུ་འཚོ་བར་བྱེད་པའི་ཕྱིར་རྒྱུན་གྱི་ཟས་དང་སྤྱོད་
ལམ་གྱི་གནས་པར་བྱ་བ་ཡིན་ལ། རྣམ་པར་གྱུར་པ་ནད་ཀྱིས་བཅོམ་པའི་ལུས་
དེ་ནི་ནད་གང་ལ་གང་འཚམ་གྱི་སྨན་དང་དཔྱད་ཀྱི་གསོ་བར་བྱ་བ་ཡིན་ནོ། །
ཞེས་ལེའུ་དྲུག་པ་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་གི་རྒྱུད་ལས་ལུས་ཀྱི་ལས་དང་དབྱེ་བ་སྟོན་པའི་ལེའུ་སྟེ་དྲུག་པའོ།།
ཞེས་པ་སྟེ་ལེའུ་དྲུག་པ་རྒྱས་པར་བཤད་ཟིན་ནོ། །
ལེའུ་བདུན་པ། ལུས་ཀྱི་འཇིག་ལྟས།
ལུས་ཀྱི་འཇིག་ལྟས་སྟོན་པའི་ལེའུ་བཤད་པར་བྱ་སྟེ། དེ་ཡང་ལེའུ་འདི་་་
གསུངས་ཤིང་ཉན་པར་གདམས་པ་དང༌། གཞུང་དོན་དངོས་གཉིས་ལས། དང་
པོ་ནི། དེ་ནས་དྲང་སྲོང་རིག་པའི་ཡེ་ཤེས་ཀྱིས་འདི་སྐད་ཅེས་གསུངས་
སོ། །ཀྱེ་དྲང་སྲོང་ཆེན་པོ་ཉོན་ཅིག །ཅེས་པ་སྟེ། ལེའུ་དྲུག་པ་གསུངས་ཟིན་
པ་དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས། དྲང་སྲོང་ཡིད་ལས་སྐྱེས་ལ་་་་
འདི་སྐད་ཅེས་གསུངས་སོ། །ཀྱེ་ཞེས་བོས་ནས་དྲང་སྲོང་ཆེན་པོ་ཉོན་ཅིག ཅེས་
ལེའུ་བདུན་པར་ཉན་པ་གདམས་པའོ། །
གཉིས་པ་གཞུང་དོན་དངོས་ལ། ལུས་འཇིག་ལྟས་ཀྱི་སྡོམ་ཚིག་སྟོན་པ་ནི།
ལུས་ཀྱི་འཇིག་ལྟས་རྣམ་པ་བཞིར་ཡིན་ཏེ། ཉེ་དང་རིང་དང་ངེས་དང་
མ་ངེས་སོ། །ཞེས་པའི་དོན། ལུས་ཀྱི་འཇིག་ལྟས་ནི་རྣམ་པ་བཞི་ཡིན་ཏེ། ལུས་
ཉེ་བར་འཇིག་པ་དང་། དུས་རིང་མོ་ལ་འཇིག་པ་དང་། འཆི་བར་ངེས་པ་དང་།
• 167 •



འཆི་བར་མ་ངེས་པ་རྣམས་སོ། །
༡ རིང་བའི་འཆི་ལྟས།
དེ་དག་ལས་ཐོག་མར་རིང་བའི་འཆི་ལྟས་ཀྱི་སྡོམ་ཚིག་སྟོན་པ་ནི། རིང་་
ལྟས་ཕོ་ཉ་རྨི་ལམ་རྣམ་འགྱུར་གསུམ། །ཞེས་པའི་དོན། རིང་བའི་ལྟས་ལ་
དབྱེ་ན་ཕོ་ཉའི་ལྟས་དང༌། རྨི་ལམ་གྱི་ལྟས་དང་། རྣམ་འགྱུར་གྱི་ལྟས་དང་་་་
གསུམ།
༡ ཕོ་ཉའི་ལྟས།
དང་པོ། ཕོ་ཉའི་ལྟས་སྟོན་པ་ལ་ལྔ་ལས། ཕོ་ཉ་བཟང་ངན་གྱི་ལྟས་དང་།
ཕོ་ཉ་འབྱུང་བའི་དུས་ལ་བརྟག་པ་གཉིས་སྟོན་པ་ནི། ཕོ་ཉ་ཡ་མཚན་ཅན་་་
དང་དགེ་སྦྱོང་དང་། །རིགས་མཐུན་པ་ནི་ནད་པ་སོས་པའི་རྟགས། །
དེ་ལས་ལྡོག་པས་འགྲུབ་པར་མི་འགྱུར་རོ། །འཇིགས་རིངས་དངངས་
ཤིང་རྡོ་དང་བོང་བ་ཉིད། །རིང་ནས་འབོད་ཅིང་སྡིག་པའི་ལས་ལ་སྤྱོད།
བཀྲ་མི་ཤིས་པའི་རྒྱན་དང་སྨྲ་བརྗོད་བྱེད། །དེ་ལྟ་བུ་ཡི་ཕོ་ཉས་ལས་མི་
འགྲུབ། །སྨན་པ་སེམས་རྩུབ་མི་ཤིས་སྨྲ་བ་དང་། །གཅོད་འཇིག་མཚུན་
གཏོར་སྦྱིན་བསྲེག་བྱེད་པའི་དུས། །ཕོ་ཉ་འོང་བ་ནད་པ་འཆི་བའི་ལྟས།
ཞེས་པའི་དོན། སྨན་པ་འབོད་པའི་ཕོ་ཉ་བ་བརྟུལ་ཞུགས་ལ་གནས་པའི་ཡ་་་
མཚན་ཅན་དགེ་སྦྱོང་དང་རིགས་མཐུན་པ་བྱུང་ན་ནད་པ་སོས་པའི་རྟགས་་་་
ཡིན་ལ། དེ་ལས་ལྡོག་པ་བརྟུལ་ཞུགས་ལ་མི་གནས་པའི་ངན་སྤྱོད་དགེ་སྦྱོང་ལས་
ལྡོག་པའི་སྡིག་པ་ལ་ཉེ་བར་སྤྱོད་པ་དང་། རིགས་མི་མཐུན་པའི་ཕོ་ཉ་བ་བྱུང་་
• 168 •



ན་འགྲུབ་པར་མི་འགྱུར་རོ། །ནད་པ་གསོ་དཀའ་ཞིང༌། དེ་བཞིན་དུ་ཕོ་ཉ་བ་་་
འཇིགས་ཤིང་རིངས་པ་དང་དངངས་ཤིང་ལག་པས་རྡོ་དང་བོང་བ་ཉེད་པ་་་་
དང་ཐག་རིང་པོ་ནས་འོ་དོད་འབོད་ཅིང་སྡིག་པའི་ལས་ལ་སྤྱོད་པ་དང༌། བཀྲ་
མི་ཤིས་པའི་ལུས་ཀྱི་རྒྱན་དང་ངག་སྨྲ་བརྗོད་བྱེད་པ་སྟེ། དེ་ལྟ་བུའི་ཕོ་ཉས་་་་
བསྔགས་པའི་ལས་མི་འགྲུབ་ཅིང་། དེ་བཞིན་དུ་སྐབས་དེར་སྨན་པ་སེམས་རྩུབ་
པ་དང་མི་ཤིས་པ་སྨྲ་བ་དང་ཤིང་ལ་སོགས་པ་གཅོད་པ་དང༌། རྩིག་པ་ལ་་་་་་
སོགས་པ་འཇིག་པ་སྟེ – དང༌ ）། མཚུན་གཏོར་བ་དང་། སྦྱིན་བསྲེག་བྱེད་པའི་
དུས་ནི་ཕོ་ཉ་འོང་བ་ནི། ནད་པ་འཆི་བའི་ལྟས་ཡིན་པར་རིག་པར་བྱའོ། །
རྒྱས་པར་ནི་ལུས་གནས་ལེའུ་དྲུག་པའི་འགྲེལ་པ་ཟླ་ཟེར་ལས། ཡ་མཚན་
ཅན་དང་དགེ་སྦྱོང་དང་། རིགས་མཐུན་པས་ནི་འགྲུབ་པར་འགྱུར། དེ་ལས་གོ་
ལྡོག་ཕོ་ཉ་ནི། ལས་ནི་མི་འགྲུབ་རྟགས་སུ་འགྱུར། ཞེས་བྱ་བ་ལ། ཡ་མཚན་ཅན་
ནི་བརྟུལ་ཞུགས་ཀྱི་བྱེ་བྲག་ལ་གནས་པའི་ཕྱི་རོལ་པའོ། །དགེ་སྦྱོང་ནི་རབ་ཏུ་་
བྱུང་ཞིང་ཚངས་པར་སྤྱོད་པའོ། །རིགས་མཐུན་པ་ནི་རིགས་འདྲ་བ་སྟེ། དེ་ལྟ་
བུའི་ཕོ་ཉ་འོང་པར་གྱུར་ན་སོས་པའམ་ལས་འགྲུབ་པར་འགྱུར་བ་ཡིན་ནོ། །དེ་
ལས་ལྡོག་པ་སྟེ་ཡ་མཚན་ཅན་ལ་སོགས་པའི་ཕོ་ཉ་དེ་ལས་གོ་ལྡོག་ཅིང་རིགས་་
མི་མཐུན་པ་ཡིན་ན་སོས་པའི་ལས་མི་འགྲུབ་ཅིང་དོན་མེད་པའི་མཚན་མ་ཡིན་
ནོ། །དམན་དང་འཇིགས་རེངས་དངངས་པ་དང་། རྩུབ་དང་བཀྲ་མི་ཤིས་སྨྲ་་་
དང་། མཚོན་ཆ་དབྱུག་ཐོགས་མགོ་རེག་དང་། མ་ནིང་སྨྲ་ར་རལ་པ་ཅན། བཀྲ་
མི་ཤིས་པའི་མིང་དང་ལྡན། སྡིག་ལས་བུད་མེད་དྲི་མ་ཅན། མང་པོ་ནད་པ་མི་་
སྡུག་དང་། ཕྲེང་བ་བྱུག་པ་དམར་པོས་བརྒྱན། ཏིལ་མར་འདམ་བསྐུས་གོས་་་་་
རྙིང་དང་། མདོག་ངན་རླན་ཅན་གོས་གཅིག་གྱོན། བོང་བུ་རྔ་མོང་མ་ཧེ་ཞོན།
: 169 •



ཤིང་དང་བོང་བ་ཉེད་པ་དང༌། རིང་ནས་འབོད་པའི་ཕོ་ཉ་འོང་། སྨན་པས་་་་
ཡོངས་སུ་སྤང་བར་བྱ། ཞེས་བྱ་བ་ལ། ཕོ་ཉ་རིགས་མཐུན་པ་ཡིན་དུ་ཟིན་ཀྱང་་
འདི་ལྟར་དམན་པ་དང་འཇིགས་པ་ལ་སོགས་པའི་ཁྱད་པར་གྱི་ཕྱེ་བ་ཡིན་ན།
སྨན་པ་འགྲོ་བར་མི་བྱ་སྟེ། དེ་དག་གསོ་བ་དོན་མེད་པར་འགྱུར་བའི་ལྟས་ཡིན་
ནོ། །དེ་ལ་སྨན་པ་ནི་ཞུམ་ཞིང་ཡི་མུག་པ་དང་བཅས་པའོ། །འཇིགས་པ་ནི་སྐྲག་
པའོ། །རེངས་ནི་དྲག་པའོ། །དངངས་པ་ནི་སྦྲུལ་ལ་སོགས་པས་དངངས་ཤིང་་་་་
བྱེད་པའོ། །རྩུབ་ཅིང་ཞེས་པ་ནི་སྙིང་རྗེ་མེད་པར་སྨྲ་བའོ། །བཀྲ་མི་ཤིས་པར་་་
ཞེས་པ་ནི་ཡིད་དུ་མི་འོང་པའི་ཚིག་མི་ཤིས་པར་སྨྲ་བའོ། །མཚོན་ཆ་ཐོགས་པ་་་
ནི་དགྲ་ཆ་ཐོགས་པའོ། །དབྱུག་པ་ཐོགས་པ་ནི་དབྱུག་པ་འཆང་བའོ། །མགོ་་་་
རེག་ནི་སྐྲ་བྲེགས་པའོ། །མ་ནིང་ནི་བུ་ཚ་མེད་པའོ། །སྨ་ར་དང་རལ་པ་ཅན་ནི་
སྨ་ར་འཕྱང་བ་དང་རལ་པ་སྐྲ་འཕྱུང་པ་དང་ལྡན་པའོ། །བཀྲ་མི་ཤིས་པའི་མིང་
དང་ལྡན་པ་ནི་སྡིག་ཅན་མི་ཤིས་པའི་མིང་ཅན་ནོ། །སྡིག་པའི་ལས་ཅན་ནི་ཉེ་་
བར་སྤྱོད་པའི་ལས་བྱེད་པའོ། །བུད་མེད་ནི་མོ་རིགས་སོ། །དྲི་མ་ཅན་ནི་གོས་དྲི་
མ་ཅན་གྱོན་པའོ། །མང་པོ་ནི་ཅིག་ཅར་དུ་མ་འོངས་པའོ། །ནད་པ་ནི་ནད་ཀྱི་
ཉམས་ཐག་པའོ། །མི་སྡུག་པ་ནི་ཡན་ལག་མི་མཛེས་པའོ། །ཕྲེང་བ་དང་བྱུག་པ་
དམར་པོས་བརྒྱན་པ་ནི། མེ་ཏོག་དམར་པོའི་ཕྲེང་བ་དང་བྱུག་པ་དམར་པོས་་
ལུས་བརྒྱན་པའོ། །ཏིལ་མར་འདམ་བསྐུས་ནི་ཏིལ་མར་གྱི་ལྡེ་གུ་འདམ་འདྲ་་་་
བས་ལུས་ལ་བྱུགས་པའོ། །གོས་རྙིང་པ་ནི་དེངས་པའོ། །མདོག་ངན་པ་ནི་ཁ་་་
དོག་ངན་པའོ། །རླན་ཅན་ནི་ཆུས་བངས་པའོ། །གོས་གཅིག་གྱོན་པ་ནི་སྟོད་་་་
གཡོགས་སམ་སྨད་གཡོགས་ཡ་གཅིག་གྱོན་པའོ། །བོང་བུ་དང་རྔ་མོང་དང་མ་་
ཧེ་ཞོན་པ་ནི་དེ་ལ་ཞོན་ཏེ་འོང་བའོ། །ཤིང་དང་བོང་བ་ལ་སོགས་པ་ཉེད་ཅིང་
• 170 •
。



འཇིག་པ་དང་། དེ་བཞིན་ཐག་རིང་བ་ནས་འབོད་ཅིང་ཀུ་ཅོ་འདོན་པའི་ཕོ་ཉ་
འོང་ན་ཡང་སྨན་པ་འགྲོ་བར་མི་བྱའོ། །དེ་སྤང་ཞིང་དོར་བར་བྱའོ། །བཀྲ་མི་་་
ཤིས་པ་སེམས་དང་སྨྲ། གཅེར་བུ་སྤྱོད་དང་འཇིག་པ་དང་། མཚུན་གཏོར་མེ་ལ་
བསྲེག་པ་དང་། འཆི་བ་རྣམས་ལ་སྟེར་བ་དང་། སར་ཉལ་སྐྲ་བཤིག་སྐུད་པ་་་་
དང་། ང་དང་མ་བསྡམས་གནས་སྐབས་སུ། སྨན་པ་གནས་ཚེ་ཕོ་ཉ་འོང་། མི་
ནི་འཆི་བར་སྟོན་པ་ཡིན། ཞེས་བྱ་བ་ལ། སྨན་པ་ཕོ་ཉ་འོང་པའི་ཚེ། བཀྲ་མི་
ཤིས་པའི་དངོས་པོ་ཡིད་ལ་སེམས་སམ། ཁ་ནས་སྨྲས་པའམ། གཅེར་བུས་་་་་
འདུག་ཅིང་གོས་མེད་པར་འདུག་པའམ། རྩྭ་ལ་སོགས་པ་གཅོད་པའི་སྐབས་་་་་
སུའམ། བོང་བ་ལ་སོགས་པ་འཇིག་པའི་སྐབས་སུའམ། མཚུན་གཏོར་མེ་ལ་་་་
བསྲེག་ཅིང་གནས་པའམ། ཡང་ན་འཆི་བ་རྣམས་ལ་མཚུན་གཏོར་སྟེར་ཞིང་་་་་
གཏོར་བའི་སྐབས་སུ་ས་ལ་ཉལ་ཞིང་གནས་པ་དང་སྐྲ་བཤིག་ཅིང་བཀྲོལ་བ་་་་
དང་། མར་གྱིས་ལུས་སྐུད་ཅིང་བྱུག་པའམ། དུ་ཞིང་མྱ་ངན་བྱེད་པའམ། མ་་་
བསྡམས་ཤིང་མི་གཙང་བར་གནས་པའི་སྐབས་སུ་ཕོ་ཉ་འོང་བར་གྱུར་ན་ནད་
པ་དེ་འཆི་ཞིང་སྲོག་འདོར་བའི་རྟགས་ཡིན་ནོ། །ནད་དང་མཚན་ཉིད་མཚུངས་
པ་ཡིན། ཡུལ་ལམ་དུས་སུ་སྨན་པ་གནས། བང་ཆེན་འབོད་དུ་འོང་མཐོང་ན། །
ནད་པ་དེ་ནི་གསོ་མི་བྱ། ཞེས་བྱ་བ་ལ། ནད་པ་གང་རིམས་ལ་སོགས་པ་དག་ན་
བ་དང་ཡོན་ཏན་མཚན་ཉིད་འདྲ་ཞིང་མཚུངས་པའི་ཡུལ་ལམ་དུས་ཏེ། དེ་
ལྟ་བུའི་ཡུལ་ལ་དེའི་དུས་སུ་སྨན་པ་གནས་ཤིང་འདུག་པ་ན་བང་ཆེན་ནམ་ཕོ་་
ཉ་སྨན་པ་ལ་འབོད་ཅིང་སྒྲོན་དུ་འོང་བ་མཐོང་ན་ནད་པ་དེ་སྨན་པས་གསོ་་་་
བར་མི་བྱའོ། །གནས་དང་ཡུལ་དུས་མཚུངས་པའི་ཚུལ་ནི། འདི་ལྟར་བད་
ཀན་ལས་བྱུང་བའི་རིམས་ལ་སོགས་པའི་ནད་ཀྱིས་བཏབ་པའི་ཕོ་ཉ། སྨན་
• 171 •



པ་ཆུ་མང་ཞིང་རླན་ཅན་གྱི་ཡུལ་ན་གནས་པའམ། ནང་པར་གྱི་སྐབས་སུ་་
ཕོ་ཉ་འོང་ན་མི་ཤིས་པ་ཡིན་ནོ། །མཁྲིས་པའི་ནད་ལ་མེ་ལ་སོགས་པའི་ཚ་་་་
བའི་ཡུལ་དང་ཉི་མ་ཕྱེད་ཀྱི་དུས་སུ་ཕོ་ཉ་འོང་ན་མི་ཤིས་པ་ཡིན་ནོ། །རླུང་གི་
ནད་ལ་ནི་རྩུབ་པ་དང་ཡང་བ་དང་གྲང་བ་དང་བྱེ་མ་རྡོ་དང་གཤག་མ་ལ་་་་་་
སོགས་པའི་ཕྱོགས་སུ་དགོངས་ཀ་ཕོ་ཉ་འོང་ན་ནི་མི་ཤིས་པའོ། །ལྟེ་བ་ཁ་དང་
སྣར་རེག་དང་། སྐྲ་དང་སྤུ་དང་སེན་མོ་སོ། །མཚན་རྒྱབ་ནུ་མ་མགྲིན་
པ་དང་། ལྟོ་དང་སྲིན་ལག་དག་དང་ནི། རས་བལ་ཕུབ་མ་ཞ་ཉེ་རྩ།
རུས་པ་གཏུན་བརྡུང་ཕྱགས་མ་རྡོ། ཞབས་མ་གོས་ཀྱི་མཐའ་མ་དང༌། ཐལ་་
བ་སོལ་བ་ཁ་ཚར་སོགས། ཐག་པ་གཏུན་དང་ཞགས་པ་སྲང་། གཞན་
ཡང་ཐོག་གི་ཞགས་པ་ཐོགས། ཕོ་ཉ་དེ་འདྲ་སྔོན་དུ་མཐོང་། འཆི་བ་དག་
ཏུ་སྟོན་པ་ཡིན། ཞེས་བྱ་བ་ལ། ཡང་ཕོ་ཉ་དེ་མཚན་ཉིད་འདི་དག་དང་
ལྡན་པ་ཡང་མི་ཤིས་ཤིང་འཆི་བའི་མཚན་མ་ཡིན་པར་སྟོན་ཏེ། དེས་ན་དེའི་་
ཚེ་ཕོ་ཉ་གང་དག་འོང་བ་ལྟེ་བ་ལ་སོགས་པར་རེག་པ་དེ་ནི་མི་ཤིས་པས་དེ་སྤང་
བར་བྱའོ། །ཞེས་བཤད། །
གསུམ་པ། ཕོ་ཉ་བྱུང་ནས་སྨན་པ་ལམ་དུ་འཇུག་པའི་དུས་བརྟག་པ་
ནི། ཚེས་དྲུག་བཞི་དགུ་ཉི་ཟླ་གཟས་ཟིན་དང༌། །གཟའ་སྐར་་་
ངན་དང་མཚན་ཕྱེད་ལམ་འཇུག་ངན། །ཞེས་པའི་དོན། ཚེས་་་་་
གྲངས་རྣམས་ཀྱི་ནང་ནས་ཚེས་དྲུག་དང་། བཞི་དང་དགུ་དང་ཉི་ཟླ་གཟས་
ཟིན་པའི་དུས་དང་། གཟའ་སྐར་ངན་པ་དང་། མཚན་ཕྱེད་ཀྱི་དུས་ན་ལམ་དུ་
འཇུག་པ་ངན་པས་སྤང་བར་བྱ་བ་ཡིན་ནོ།།
དེ་ཡང་རྒྱས་པར་ལུས་གནས་ལེའུ་དྲུག་པའི་འགྲེལ་པ་ཟླ་ཟེར་ལས། དེ་་་་
• 172，



བཞིན་མཚན་ཕྱེད་ཉི་མའི་གུང་། ཐུན་མཚམས་དང་ནི་དུས་ཚིགས་དང་། ཚེས་
དྲུག་ཚེས་བཞི་ཚེས་དགུ་དང་། སྒྲ་གཅན་མཇུག་རིངས་འཆར་དུས་སོགས། བྲ་
ཉེ་སྨིན་དྲུག་སྐག་ཆུ་སྟོད། གྲོ་དང་ཁྲུམས་སྟོད་སྣུ བས་དང་ནི། གང་དུ་ཕོ་ཉ་་་
ནད་པ་ཡི། མཚན་ཉིད་ལ་ནི་བརྟེན་པའི་ཚིག མི་དགེ་སྨྲ་དང་མི་ཤིས་མཐོང་། །
དེར་ནི་སྨན་པ་འགྲོ་མི་བྱ། ཞེས་བྱ་བ་ལ། ཡང་དེ་བཞིན་དུ་སྨན་པ་ནད་པའི་་་་
གནས་སུ་འགྲོ་བ་ན་མཚན་ཕྱེད་ལ་སོགས་པའི་དུས་དང་། ཚེས་དྲུག་ལ་སོགས་
པའི་ཚེས་གྲངས་གསུམ་དང་། སྒྲ་གཅན་དང་མཇུག་རིངས་འཆར་བའི་དུས་་་
དང་། སོགས་པ་ཞེས་སྨོས་པ་ཉི་མ་དང་ཟླ་བ་གཟས་ཟིན་པར་མཐོང་བའི་དུས་
དང་། བྲ་ཉེ་ལ་སོགས་པའི་སྐར་མ་ལ་བབ་པའི་ཉིན་ཞག་ལ་སྨན་པ་འགྲོ་བར་་
མི་བྱའོ། །ཡང་གནས་གང་དུ་ཕོ་ཉ་འོང་བ་དེ་ནད་པའི་མཚན་ཉིད་དམ་རང་་་་
བཞིན་ལ་བརྟེན་པའི་ཚིག་གཟུགས་དང་སྒྲ་ལ་སོགས་པ་་མི་ཤིས་པའི་རྣམ་པར་
སྨྲ་བ་དང་། མི་ཤིས་པ་མཐོང་པར་གྱུར་ན་སྨན་པས་ནད་པ་གསོ་བའི་ཕྱིར་འགྲོ་
བར་མི་བྱའོ། །ཞེས་བཤད། །
བཞི་པ། སྨན་པ་ལམ་དུ་ཞུགས་ནས་དགེ་མི་དགེའི་རྟེན་འབྲེལ་བརྟག་པ་
ནི། འགྲོ་ཚེ་ལམ་དུ་ཆད་ཚིག་ཆག་པ་དང་། །དུ་བསད་ཐོས་དང་སྨྲ་བ་
མཐོང་བ་དང་། །བྱི་ལ་སྤྲེའུ་སྲམ་སྦྲུལ་ལམ་བཅད་ཅིང་། །བཀྲ་མི་ཤིས་
པ་གང་མཐོང་ངན་པའི་ལྟས། །དགེ་བ་ཞོ་དང་འབྲུ་སོགས་སྣོད་གང་་
དང༌། །དྲིལ་བུ་མར་མེ་མེ་ཏོག་འབྲས་ཡོས་བཟང་། །ལྷ་ཡི་སྐུ་དང་ལུས་
བརྒྱན་དཀར་པོ་དང་། །ཆོས་སྤྱོད་པ་དང་རྒྱལ་མཚན་སྒྲེང་བ་དང་། །
མེ་འབར་རྟ་ལུག་ལ་སོགས་ཕྲུ་གུར་བཅས། །ཡིད་དུ་འོང་པའི་སྒྲ་དང་
བཟའ་བཏུང་བརྒྱན། །དེ་དག་ལམ་དུ་མཐོང་ངམ་ཁྱིམ་དུ་འཇུག །
• 173 •



དགེ་ལྟས་ནད་པ་སོས་པའི་མཚན་ཉིད་ཡིན། །ཞེས་པའི་དོན། སྨན་པ་་་་
འགྲོ་བའི་ཚེ་ལམ་དུ་ཐག་པ་ལ་སོགས་པ་ཆད་པ་དང་། ཁྱིམ་ལ་སོགས་པ་ཚིག་པ་
དང༌། སྣོད་སྤྱད་ལ་སོགས་པ་ཆག་པ་དང་། དུ་བ་དང་བསད་པའི་སྒྲ་ཐོག་་་་
དང་སྨྲ་བ་མཐོང་བ་དང་། བྱི་ལ་དང་སྤྲེའུ་དང་སྲམ་དང་སྦྲུལ་གང་ཡང་རུང་་་་
བས་ལམ་འཕྲེད་བཅད་ཅིང་བཀྲ་མི་ཤིས་པ་གང་ཡང་རུང་བ་མཐོང་ན་ངན་་་་
པའི་ལྟས་ཡིན་ཞེས་པའོ། །འདིའི་སྐབས་མདོའི་འབྲུ་ནོན། འབུམ་ནག་འབུམ་་་
ཆུང་ལས། སྐོང་ཆད་པ་ཞེས་བྱ་དང་། དཔལ་མགོན་དང་ཤག་མགོན་མཐུན་་་་
པར། རྐང་པ་ཆད་ཞེས་པ་དང་། བཞི་ཀ་མཐུན་པར་བསད་པ་མཐོང་བ་ཞེས་བྱ་
བ་གཞུང་འདིའི་དངོས་བསྟན་གྱི་དོན་མ་ཡིན་ཏེ། རྒྱས་པར་ལུས་གནས་ལེའུ་་་
དྲུག་པའི་འགྲེལ་པ་ཟླ་ཟེར་ལས། དབང་པོ་མ་ཚང་མི་རོའམ། མི་རུས་ཀྱིས་ནི་་་
བརྒྱན་པའམ། ཆད་དང་ཚིག་དང་ཉམས་ཆག་དང་། དེའི་ཚིག་ཏུ་སྨྲ་བའམ། རོ་
ནི་ཚ་དང་དྲག་པ་དང༌། དྲི་ནི་ཤས་ཆེར་རུལ་བའམ། རེག་བྱ་རྒྱ་ཆེར་མི་བཟད་
དང་། གང་ཡང་དེ་འདྲ་གཞན་དག་ནི། དེ་ཀུན་མདུན་དུ་སྨྲ་བའམ། ཡང་ན་་
དེ་སྐད་སྨྲ་བའི་ཚེ། ཕོ་ཉ་འོང་བ་མཐོང་ན་ནི། ནད་པ་དེ་ནི་གསོ་མི་བྱ། ཞེས་བྱ་
བ་ལ་ཡང་དབང་པོ་མ་ཚང་བ་ལ་སོགས་པའི་ཚིག་མི་ཤིས་འདི་དག་གམ།
གཞན་ཡང་འདི་དག་དང་ཆ་འདྲ་བ་དག་ཀྱང༌། ཀྱི་ཧུད་ཀྱི་ཧུད་ཅེས་བྱ་བ་ལ་་
སོགས་པའི་འོག་ནས་བཤད་པའི་ཚིག་དག་གམ། མདོར་ན་ནད་པ་ལ བརྟེན་་་
པའི་ཚིག་མི་ཤིས་པ་སྟོན་པར་བྱེད་པ་མདུན་དུ་སྨྲ་ཞིང་འོང་བའམ། ཡང་ན་་་་
ནད་པའི་ཚིག་གླེང་སློང་བའི་སྐབས་མི་ཤིས་པར་ཟེར་བའི་ཚེ། ཕོ་ཉ་འོང་ཞིང་
དེ་ཉིད་ཀྱི་ཚེ་བང་ཆེན་ལྷག་ན་བང་ཆེན་དེའི་བདག་པོ་ནད་པ་གསོ་བར་མི་བྱའོ།།
།དེ་ལ་འདིར་དབང་པོ་མ་ཚང་བ་ནི། མིག་ལ་སོགས་པའི་དབང་པོ་གང་ཡང་་་་
• 174 •



རུང་བ་ཉམས་པ་སྟེ། ཞར་བ་དང་ཞ་བོ་ལ་སོགས་པའོ། །མི་རོ་ནི་མི་ཤི་བའོ། །
མི་རུས་ཀྱིས་བརྒྱན་པའི་མི་ནི་མི་རུས་པ་དང་དེའི་ཁྲག་དང་གོས་ལ་སོགས་པས་
བརྒྱན་པའོ། །ཆད་པ་ནི་ཐག་པ་ལ་སོགས་པའོ། །ཚིག་པ་ནི་གོས་ལ་སོགས་པའོ། །
ཉམས་ཤིང་ཆག་པ་ནི་སྣོད་སྤྱད་ལ་སོགས་པའོ། །དེའི་ཚིག་ཏུ་སྨྲ་བ་ནི་ཆད་དོ་་
ཚིག་གོ་ཉམས་སོ་ཞེས་བྱ་བ་ལ་སོགས་པ་སྨྲ་བའོ། །རོ་ཚ་བ་ནི་ན་ལེ་ཤམ་ལ་་་་
སོགས་པའོ། །རུལ་བ་ནི་མི་རོ་ལ་སོགས་པའི་དྲིའོ། །དེ་བཞིན་དུ་རེག་བྱ་ནི་རྒྱ་་
ཆེ་ཞིང་ཡངས་པའོ། །མི་བཟད་ཅིང་བཟོད་པར་དཀའ་བ་དང་། གཞན་ཡང་་
དེ་དང་ཆ་འདྲ་བའི་ཚིག་དག་སྨྲ་ན་ནི་གསོ་བར་མི་བྱའོ། །ཞེས་དང་།
ཡང་ལུས་གནས་ལེའུ་དྲུག་པའི་འགྲེལ་པ་ཟླ་ཟེར་ལས། དེ་བཞིན་དུ་བསད་
པ་ལ་སོགས་པའི་ཚིག་ཡིད་དུ་མི་འོང་ཞིང་བཀྲ་མི་ཤིས་པ་སྨྲ་བ་སྟེ། བསད་དོ། །
བཅོམ་མོ། །ལྟུང་ངོ༌། །ཞིག་གོ། །ཚིག་གོ་ཞེས་བྱ་བ་ལ་སོགས་པའི་ཚིག་མཐོན་་་་
པོར་སྨྲ་བ་དང༌། དེ་བཞིན་དུ་སྨན་པ་ལམ་དུ་འགྲོ་བ་ན། ཐལ་བ་དང་་་་
ཕྱགས་དར་ལ་སོགས་པས་གཏོར་ཞིང་གོས་པ་དང་། ཡང་ལམ་དུ་འགྲོ་བ་ན།
བྱི་ལ་ལ་སོགས་པས་ལམ་བཅད་པ་དང་། ཡང་དེ་བཞིན་དུ་འབར་བའི་་་་
ཕྱོགས་ཏེ་ཉི་མ་ཕྱོགས་གང་ན་གནས་པའི་ཕྱོགས་དེ་ནས་རི་དྭགས་དང་། བྱ་
དང༌། སྟག་དང་། ཁྲ་ལ་སོགས་པ་གདུག་པ་སྒྲ་སྒྲོག་ན། དེ་ཡང་བཀྲ་མི་
ཤིས་པ་ཡིན་ནོ། །ཡང་སྨན་པ་ལམ་དུ་འགྲོ་བའམ་ནད་པའི་ཁྱིམ་དུ་འཇུག་པ་
ན། འབྲུ་ནག་པོ་ལ་སོགས་པ་མཐོང་བ་ཡང་བཀྲ་མི་ཤིས་པ་སྟོན་པར་བྱེད་
པ་ཡིན་པས་མི་དགེའོ། །ཞེས་བཤད།
ལམ་དུ་འཇུག་པའི་ལྟས་དགེ་བ་ནི་ཞོ་དང་འབྲུ་ལ་སོགས་པས་སྣོད་གང་་
བ་དང་། དྲིལ་བུ་དང་མར་མེ་དང་མེ་ཏོག་དང་འབྲས་ཡོས་དང་ཟན་དང་།
• 17 5 •



ལྷའི་སྐུ་དང་ལུས་ཀྱི་རྒྱན་དཀར་པོ་དང་། ཆོས་སྤྱོད་བྱེད་པ་དང་རྒྱལ་མཚན་་་་
སྒྲེང་བ་མེ་འབར་བ་དང་། རྟ་དང་ལུག་ལ་སོགས་པ་ཕྲུ་གུར་བཅས་པ་དང་།
ཡིད་དུ་འོང་པའི་སྒྲ་སྙན་པ་དང༌། བཟའ་བཏུང་དང་། རྒྱན་བཟང་པོ་དེ་དག་་
ལམ་དུ་མཐོང་ངམ་ཁྱིམ་དུ་འཇུག་པ་མཐོང་ན་ཡང་དགེ་ལྟས་བཟང་པོ་ནད་པ་
གསོ་བའི་མཚན་མ་ཡིན་པར་རིག་པར་བྱའོ། ། །
འདིར་དངོས་སུ་མི་གསལ་བའི་རྒྱས་བཤད་ནི། ལུས་གནས་ལེའུ་དྲུག་པའི་
འགྲེལ་པ་ཟླ་ཟེར་ལས། སྐྱེས་པའི་མིང་ཅན་བྱ་གཡོན་གནས། བུད་མེད་མིང་་་་
ཅན་གཡས་འདུག་བཟང་། ཞེས་བྱ་བ་ལ། འདི་དག་ནི་ལྟས་བཟང་པོ་སྟེ། བྱ་་་་
སྐྱེས་པའི་མིང་ཅན་ནི་ངང་པ་དང་། ཏི་ཏིར་དང་། པར་པ་ཏ་ཀ་ལ་སོགས་པ་སྟེ།
དེ་ནི་གཡོན་ཕྱོགས་ན་གནས་ཤིང་སྐད་སྒྲོག་པ་བཟང་ལ། བུད་མེད་ཀྱི་མིང་ཅན་
ཤ་རི་བ་དང་། ལྗོན་མོ་ལ་སོགས་པ་ནི་གཡས་ན་འདུག་ཅིང་སྒྲ་འབྱིན་པ་བཟང་
ངོ༌། །བྱ་དང་རི་དྭགས་གཡས་སྐོར་བཟང་། ཁྱི་དང་ཝ་ནི་དེ་ལྟར་མིན། ཞེས་བྱ་
བ་ལ། རི་དྭགས་རྣམས་ནི། གཡོན་ནས་གཡས་སུ་བསྐོར་ནས་འགྲོ་བ་བཟང་སྟེ།
བྱ་ནི་རྩ་ཤ་དང་ཁུ་བྱུག་ལ་སོགས་པའོ། །རི་དྭགས་ནི་ཤ་བཀྲ་ལ་སོགས་པའོ། །
ཁྱི་དང་ཝ་ནི་དེ་ལྟར་འགྲོ་བ་ལ་བསྔགས་པ་མིན་ཏེ། གཞན་དུ་ན་གཡས་ནས་
གཡོན་དུ་བསྐོར་ཏེ་འགྲོ་བ་བཟང་ངོ༌། །རི་དྭགས་ནི་ཟུང་མིན་ཤིས། ཞེས་བྱ་བ་
ལ་རི་དྭགས་རྣམས་ནི་ཟུང་དུ་མ་ཐེམ་པ་གཅིག་དང་། གསུམ་དང་ལྔ་དང་་་་
བདུན་ལ་སོགས་པར་འགྲོ་བ་ནི་བཟང་ངོ༌། །ཙོ་ཤ་བྱ་རྒོད་ཁཉྫ་རི། ནེའུ་ལེ་ར་
དང་རྨ་བྱ་རྣམས། མཐོང་བ་རྟག་ཏུ་ཤིས་པ་ཡིན། ཞེས་བྱ་བ་ལ། ཙོ་ཤ་དང་བྱ་་
རྒོད་ལ་སོགས་པ་མཐོང་བ་ནི་རྟག་ཏུ་ཤིས་ཅིང་བསྔགས་པ་ཡིན་ནོ། །ཞེས་་་་་
བཤད།
• 176 •



ལྔ་པ། ནད་པའི་ཁྱིམ་གྱི་ལྟས་ལ་བརྟག་པ་ནི། ཞོ་འབྲུ་ལ་སོགས་ཁྱིམ་
ནས་ཕྱིར་ཕྱུང་དང༌། །རླུང་མེད་མེ་ཤི་སྣོད་ཆག་ངན་པའི་རྟགས། །ཞེས་
པའི་དོན། སྨན་པ་ནད་པའི་ཁྱིམ་དུ་འཇུག་དུས་སུ། ཞོ་དང་འབྲུ་ལ་སོགས་པས་
གང་བའི་སྣོད་ནད་པའི་ཁྱིམ་ནས་ཕྱིར་འབྱུང་བ་དང༌། རླུང་ལ་སོགས་པའི་རྐྱེན་
མེད་པར་མེ་ཤི་བ་སྣོད་ཆག་པ་རྣམས་ནི་ངན་པའི་རྟགས་ཡིན་པར་རིག་པར་་་
བྱའོ་ཞེས་པའོ། །
༢ རྨི་ལམ་གྱི་འཆི་ལྟས།
གཉིས་པ། རྨི་ལམ་གྱི་ལྟས་ལ་ངན་པའི་ལྟས་དང༌། དེ་འབྱུང་་་་
བའི་རྒྱུ་མཚན་དང་། འཆི་མི་འཆིའི་རྨི་ལམ་གྱི་ཁྱད་པར་དང་། རྨི་ལམ་་་་
རིགས་དབྱེ་བ་དང་། རྨི་ལམ་གྱི་འབྲས་བུ་འབྱིན་ཚུལ་དང་། རྨི་ལམ་བཟང་
པའི་ལྟས་སྟོན་པ་དེ་དྲུག་ལས། དང་པོ་རྨི་ལམ་ངན་པའི་ལྟས་སྟོན་པ་ནི།
རྨི་ལམ་བྱི་ལ་སྤྲེའུ་སྟག་དང་ཝ། །རོ་ལ་ཞོན་རྨིས་འཆི་བདག་གིས་
ཟིན་རྟགས། །མ་ཧེ་རྟ་ཕག་བོང་བུ་རྔ་མོང་ལ། །གཅེར་བུར་ཞོན་་
ནས་ལྷོ་ཕྱོགས་འགྲོ་རྨིས་འཆི། །སྤྱི་བོར་ལྕུག་མ་སྐྱེས་ཏེ་བྱ་ཚང་་་་་
ཆགས། །ཏ་ལ་ཚེར་མ་ཅན་ཤིང་སྙིང་གར་སྐྱེས། །པད་མ་བྱུང་དང་
གཡང་ལྷུང་དུར་ཁྲོད་ཉལ། །མགོ་བཅད་བྱ་རོག་ཡི་དྭགས་རྗེ་ཅན་
བསྐོར། །རྐང་ལག་ལྷུང་དང་མ་ཡི་མངལ་དུ་འཇུག །ཆུས་ཁྱེར་འདམ་
བྱིང་ཉ་ཡིས་མིད་པ་དང༌། །ལྕགས་གསེར་རྙེད་ནས་བཙོང་དང་འཐབ་
མོ་ཕམ། །བྲོ་པའི་ཁྲལ་འདོད་བག་མ་ལེན་པ་དང༌། །གཅེར་བུར་་་་་
འདུག་དང་སྐྲ་དང་ཁ་སྤུ་འབྲེག །གཤིན་དང་ལྷན་ཅིག་ཆུ་འཐུང་དེས་
འདྲུད་དང་། །གོས་དང་ཕྲེང་བ་དམར་པོས་བརྒྱན་པ་དང༌། །སྲིན་པོ་
• 177 •



དག་དང་ལྷན་ཅིག་གར་བྱེད་པ། །དེ་དག་འཆི་བདག་དབང་དུ་སོང་།
བའི་རྟགས། །ཞེས་པའི་དོན། རྨི་ལམ་དུ་བྱི་ལ་དང་སྤྲེའུ་དང་སྟག་དང་ཝ་དང་
རོ་ལ་ཞོན་པ་རྨི་བ་ནི་འཆི་བདག་གིས་ཟིན་པའི་རྟགས་ཡིན་ལ། དེ་བཞིན་དུ་མ་
ཧེ་དང་རྟ་དང་ཕག་དང་བོང་བུ་དང་རྔ་མོང་ལ་གཅེར་བུ་ཞོན་ནས་ལྷོ་ཕྱོགས་་
སུ་འགྲོ་བ་རྨི་ན་ཡང་འཆི་བའི་ལྟས་ཡིན་ནོ། །གཞན་ཡང་སྤྱི་བོར་འོད་མའི་ལྕག་
མ་སྐྱེས་ཏེ་བྱ་རོག་ཚང་ཆགས་པ་དང་། ཏ་ལའི་ཚེར་མ་ཅན་གྱི་ཤིང་སྙིང་གར་་
སྐྱེས་པ་རྨི་བ་དང་། སྙིང་ག་ལས་པད་མ་འབྱུང་སྟེ་སྐྱེས་པ་དང་། གཡང་ལ་ལྷུང་
བ་དང་། དུར་ཁྲོད་དུ་ཉལ་བ་དང་། མགོ་བཅད་པ་དང་། བྱ་རོག་དང་ཡི་དྭགས་
དང༌། རྨེ་ཅན་རྣམས་ཀྱིས་སྐོར་བ་དང་། རང་རང་གི་རྐང་ལག་ལྷུང་བ་དང་། །
མ་ཡི་མངལ་དུ་འཇུག་པ་རྨི་བ་དང་། ཆུས་ཁྱེར་བ་དང་། འདམ་དུ་བྱིང་པ་དང་།
ཉ་ཡིས་མིད་པ་དང་། ལྕགས་དང་གསེར་རྙེད་ནས་བཙོང་པ་དང་། འཐབ་མོ་་་
བྱས་ཏེ་ཕམ་པ་དང་། བྲོ་པའི་ཁྲལ་འདོད་པ་དང་། བག་མ་ལེན་པ་དང་།
གཅེར་བུར་འདུག་པ་དང་། སྐྲ་དང་ཁ་སྤུ་བྲེག་པ་དང༌། གཤིན་པོ་དང་ལྷན་་་་་
ཅིག་ཏུ་ཆུ་འཐུང་ཞིང་དེས་འདྲུད་པ་དང་། གོས་དང་ཕྲེང་བ་དམར་པོས་ལུས་
བརྒྱན་པ་དང༌། སྲིན་པོ་དག་དང་ལྷན་ཅིག་ཏུ་གར་བྱེད་པ་རྨི་བ་དེ་དག་རྣམས་
ནི་འཆི་བདག་གི་དབང་དུ་སོང་བའི་རྟགས་ཡིན་ཞེས་པའོ། ། །
རྨི་ལམ་གྱི་ལྟས་ལ་བརྟེན་ནས་ནད་གང་གིས་འཆི་བར་འགྱུར་བའི་རྒྱས་་་
བཤད་ནི། ལུས་གནས་ལེའུ་དྲུག་པའི་འགྲེལ་པ་ཟླ་ཟེར་ལས། རྨི་ལམ་ཤི་བའི་མི་
རྣམས་དང་། ལྷན་ཅིག་ཆང་འཐུང་ཁྱིས་དྲངས་གང་། མི་དེ་རིམས་ཀྱི་གཟུགས་
ཅན་གྱི། འཆི་བདག་གི་ནི་མྱུར་ཁྱེར་འགྱུར། ཞེས་དང༌། ཡང་དེ་ཉིད་ལས། ལུས་
དང་གོས་དང་ཕྲེང་བ་དམར། བུད་མེད་དགོད་པས་དྲངས་རྨིས་གང་། དེ་ནི་་་
• 178.



ཁྲག་མཁྲིས་དག་གིས་འཆི། ཞེས་བྱ་བ་ལ། ཡང་མི་གང་ཞིག་ལུས་ཀྱི་མདོག་་་་་
དམར་བ་དང་། གོས་དམར་བ་དང་། ཕྲེང་བ་དམར་ཞིང་བུད་མེད་དགོད་པས་
དབང་མེད་པར་དྲངས་བ་རྨི་ན། མི་དེ་ཁྲག་དང་མཁྲིས་པའི་འཆི་བདག་གིས་་
ཁྱེར་བར་འགྱུར་རོ། །མ་ཧེ་རྟ་ཕག་བོང་བུ་དང་། རྔ་མོང་ཞོན་ནས་ལྷོ་ཕྱོགས་་་
འགྲོ། དེ་ནི་གཅོང་ཆེན་ནད་ཀྱིས་འཆི། ཞེས་བྱ་བ་ལ། ཡང་མི་གང་ཞིག་མ་ཧེ་་
ལ་སོགས་པ་གང་ཡང་རུང་བ་ལ་ཞོན་ཏེ་ལྷོ་ཕྱོགས་གཤིན་རྗེའི་གནས་སུ་འགྲོ་ན་
དེ་ནི་གཅོང་ཆེན་པོའི་འཆི་བདག་གིས་ཁྱེར་ཞིང་འཆི་བར་འགྱུར་རོ། །ལྕག་མ་
ཚེར་ཅན་འོད་མའམ། ཏ་ལ་སྙིང་གར་སྐྱེས་པ་རྨི། གང་ཡིན་དེ་ནི་སྐྲན་གྱིས་འཆི་
ཞེས་བྱ་བ་ལ། ཡང་མི་གང་ལྕག་མ་ཚེར་མ་ཅན་སྙིང་གར་སྐྱེས་པ་རྨི་བའམ།
འོད་མའམ། ཏ་ལའི་ཤིང་སྙིང་གར་སྐྱེས་པ་རྨི་ན་སྐྲན་གྱི་གཟུགས་ཅན་གྱི་འཆི་
བདག་གིས་འཆི་བར་འགྱུར་རོ། །གང་ཞིག་མེ་ནི་མི་འབར་ལ། སྦྱིན་བསྲེག་བྱེད་
ཅིང་མར་གྱིས་བསྐུས། གཅེར་བུ་འདུག་དང་པད་མ་ནི། སྙིང་གར་བྱུང་ན་མཛེ་
ཡིས་འཆི། ཞེས་བྱ་བ་ལ། ཡང་མི་གང་ཞིག་མེ་མི་འབར་བ་སྟེ་མེ་ལྕེ་མེད་ལ་སྦྱིན་
སྲེག་བྱེད་པར་རྨི་བ་དང་། མར་གྱི་ལུས་བསྐུས་ཤིང་གཅེར་བུར་འདུག་ལ་པད་
མ་སྙིང་ག་ནས་བྱུང་ཞིང་སྐྱེས་པར་རྨི་བ་དེ་མཛེ་ནད་ཀྱིས་འཆི་བའི་དུས་བྱེད་་་
པར་འགྱུར་རོ། །གང་ཞིག་དམེ་ཤ་ཅན་དང་ལྷན་ཅིག་ཏུ། སྣུམ་མང་འཐུང་བ་རྨི་
བ་དེ། གཅིན་ནད་ཀྱིས་ནི་འཆི་བར་འགྱུར། ཞེས་བྱ་བ་ལ། ཡང་གང་ཞིག་་་་་་
རིགས་ངན་དམེ་ཤ་ཅན་གྱི་རིགས་དང༌། ལྷན་ཅིག་མར་དང་ཏིལ་མར་ལ་་་་་
སོགས་པའི་སྣུམ་མང་པོ་འཐུང་བ་རྨི་ན་དེ་ནི་གཅིན་ནད་ཀྱི་གཟུགས་ཅན་གྱི་་་
འཆི་བདག་གིས་འཁྱེར་ཞིང་དབང་དུ་བྱས་པར་འགྱུར་རོ། །སྲིན་པོ་ལྷན་ཅིག་
གར་བྱེད་ཅིང་། ཆུ་ལ་བྱིང་རྨི་སྨྱོ་བྱེད་འཛིན། ཞེས་བྱ་བ་ལ། ཡང་མི་གང་ཞིག་
• 179 •



སྲིན་པོ་རྣམས་དང་ལྷན་གཅིག་གར་གྱི་བྱ་བ་བྱེད་ཅིང་ཆུ་ལ་ནུབ་པར་རྨི་ན། དེ་
སྨྱོ་བྱེད་ཀྱི་གཟུགས་ཅན་གྱི་འཆི་བདག་གིས་འཁྱེར་བ་འགྱུར་རོ། །ར་རོ་གར་་་་
བྱེད་ཤི་བ་ཡི། མིས་ཁྱེར་རྨི་བ་རྗེད་བྱེད་འཛིན། ཞེས་བྱ་བ་ལ། ཡང་གང་ཞིག་་
རྨི་ལམ་གྱི་ནང་དུ་ར་རོ་ཞིང་གར་བྱེད་ལ། ཤི་བའི་མིས་ཁྱེར་ཞིང་ཁྲིད་པར་རྨི་
ན་ནི་རྗེད་བྱེད་ཀྱི་གདོན་གྱིས་བཟུང་ནས་འཆི་བར་འགྱུར་རོ། །ཞེས་དང་། ཡང་
དེ་ཉིད་ལས། ཉི་ཟླ་གཟས་ཟིན་རྨིས་མིག་ན། ཉི་མ་ཟླ་བ་ལྷུང་བ་ཡི། རྨི་ལམ་་་་
མཐོང་ན་ལོང་བར་འགྱུར། ཞེས་བྱ་བ་ལ། ཡང་གང་ཞིག་རྨི་ལམ་དུ་ཉི་མ་དང་
ཟླ་བ་གཟས་བཟུང་ཞིང་དམར་བ་རྨིས་ན་དེ་ནི་མིག་ནད་ཀྱིས་འདེབས་པར་་་་་
འགྱུར་རོ། །ཡང་ཉི་མ་དང་ཟླ་བ་དེ་ཉིད་ས་ལ་ལྷུང་བ་རྨི་ལམ་དུ་མཐོང་བར་་་་
འགྱུར་ན་དེ་གཏན་དུ་ལོང་བར་གྱུར་ཞིང་མཐོང་བ་ཉམས་པར་འགྱུར་རོ། །
ཞེས་དང༌། ཡང་དེ་ཉིད་ལས། བུད་མེད་སྡིག་ཅན་གདོང་ནག་དང་། སྐྲ་དང་་་་
སེན་མོ་ནུ་མ་རིང་། གོས་དང་ཕྲེང་བ་དམར་པོ་ཐོགས། རྨིས་པ་དུས་མཚན་་་་་
ཡིན་པར་འདོད། ཅེས་བྱ་བ་ལ། རྨི་ལམ་གྱི་ནང་དུ་བུད་མེད་སྡིག་ཅན་མི་སྲུན་
པའི་བཞིན་རས་ཅན་ནག་པ། སྐྱ་དང་སེན་མོ་དང་ནུ་མ་རིང་ཞིང་འཕྱང་བ། །
གོས་ལ་སོགས་པ་དམར་པོ་གྱོན་ཞིང་ཐོགས་པ་རྨི་ལམ་དུ་རྨིས་པ་ན་ནི་དུས་་་
མཚན་ཏེ། དེ་ནི་གཤིན་རྗེའི་འཁོར་དུས་མཚན་ཞེས་བྱ་བ་ཡིན་པར་སློབ་དཔོན་
དག་འདོད་དོ། །ཞེས་བཤད།
གཉིས་པ། རྨི་ལམ་དེ་འབྱུང་བའི་རྒྱུ་མཚན་སྟོན་པ་ནི། དེ་ལྟ་བུ་ལ་་་་་
སོགས་པ་རྨི་ལམ་མི་བཟང་པ། །ཡིད་འཇུག་བུ་ག་ནད་ཀྱིས་བཀག་་་་
ཕྱིར་མཐོང་། །ཞེས་པའི་དོན། གོང་དུ་བཤད་པའི་སྲིན་པོ་དང་ལྷན་ཅིག་གར་
བྱེད་པ་དེ་ལ་སོགས་ཏེ་རྨི་ལམ་མི་བཟང་བ་རྨི་བ་གང་ཡིན་པ་དེ་ནི་ཉེས་གསུམ་
• 180 •



གྱི་དྲི་མ་སྟོབས་ཆེ་བས་ཡིད་གང་དུ་འཇུག་པའི་བུ་ག་ནད་ཀྱིས་བཀག་པའི་ཕྱིར་
རྨི་ལམ་དེ་ལ་སོགས་པ་མཐོང་བ་ཡིན་ཞེས་པའོ། །
རྒྱས་པར་ནི་ལུས་གནས་ལེའུ་དྲུག་པའི་འགྲེལ་པ་ཟླ་ཟེར་ལས། ནད་ཀྱི་་་
སྟོབས་དང་ལྡན་པ་ཡིས། ཡིད་འཇུག་བུ་ག་བཀག་པའི་ཕྱིར། མི་བཟང་རྨི་ལམ་
མཐོང་འགྱུར་ཏེ། ནད་པ་འཆི་བར་འགྱུར་བ་ཡིན། ནད་མེད་ཐེ་ཚོམ་བཅས་་་
འགྱུར་ཞིང་། འགའ་ཞིག་ཐར་བར་འགྱུར་བ་ཡིན། ཞེས་བྱ་བ་ལ། རླུང་དང་་་་
མཁྲིས་པ་དང་བད་ཀན་གྱི་ནད་ཀྱི་དྲི་མ་སྟོབས་དང་ལྡན་ཞིང་ཤིན་ཏུ་ཤས་ཆེ་་
བར་འགྱུར་བས་ཡིད་ཆེས་པར་བྱ་བ། སེམས་གང་དུ་འཇུག་ཅིང་རྒྱུ་བའི་བུ་་་་
གའི་རྒྱུན་སྲང་ནད་ཀྱིས་བཀག་ཅིང་གང་བའི་ཕྱིར་མི་བཟད་ཅིང་གནོད་པ་
བྱེད་ལ་བཀྲ་མི་ཤིས་པར་འགྱུར་བའི་རྨི་ལམ་མཐོང་བར་འགྱུར་ལ། དེ་ལྟ་བུ་་་
གང་ཞིག་མཐོང་བ་དེས་ནད་ཀྱིས་བཏབ་ནས་ཉམ་ཐག་པའི་ནད་པ་ནི་འཆི་་་་
བར་འགྱུར་བ་ཡིན་ལ། གང་ཞིག་ནད་མེད་ཅིང་ཐ་མལ་པར་གནས་པས་རྨི་་་་
ལམ་དེ་ལྟ་བུ་མཐོང་བར་གྱུར་ན་དུས་གཞན་ཞིག་ན་ནད་ཀྱིས་འཆི་བའམ་འཚོ་
བ་གཏོལ་མེད་པའི་ཐེ་ཚོམ་དང་བཅས་པར་འགྱུར་ལ། དེ་ལས་ཀྱང་འགའ་ཞིག་
ནི་རྨི་ལམ་ངན་པ་ཞི་བར་འགྱུར་བའི་རྒྱུ་བསྟེན་པའི་ཤུགས་ཀྱིས་འཆི་བ་ལས་་་
ཐར་བར་འགྱུར་ཞིང་འཚོ་བར་འགྱུར་བ་ཡིན་ནོ། །ཞེས་བཤད།
གསུམ་པ། འཆི་མི་འཆིའི་རྨི་ལམ་གྱི་ཁྱད་པར་སྟོན་པ་ནི། རྒྱུན་དུ་རྨི་་་
བའི་ནད་པ་འཆི་འགྱུར་ཏེ། །ནད་མེད་མ་ངེས་རིམ་གྲོས་ཐར་བར་་་
འགྱུར། །ཞེས་པའི་དོན། རྨི་ལམ་ངན་པ་དེ་རྣམས་རྒྱུན་དུ་རྨི་བའི་ནད་པ་ནི་་
འཆི་བར་འགྱུར་ཏེ། ནད་མེད་པ་ལ་རྨི་ལམ་ངན་པ་དེ་རྣམས་བྱུང་ན་དུས་་་་་
གཞན་ཞིག་ན་ནད་ཀྱི་བཏབ་པའམ་འཆི་བར་འགྱུར་ཞིང་འོན་ཀྱང་མཐའ་་་་་
• 181 •



གཅིག་ཏུ་མ་ངེས་ཏེ། རིམ་གྲོ་ལ་སོགས་པས་ཐར་པར་འགྱུར་ཞེས་པའོ། །
བཞི་པ། རྨི་ལམ་གྱི་དབྱེ་བ་སྟོན་པ་ནི། མཐོང་ཐོས་མྱོང་དང་གསོལ་་་
བ་བཏབ་པ་དང་། །གྲུབ་པ་ནད་ལས་བྱུང་དང་རྣམ་པ་དྲུག །ཅེས་པའི་
དོན། གཉིད་ལོག་པའི་གནས་སྐབས་སུ་མིག་གིས་མཐོང་བ་དེ་དག་རྨི་ལམ་གྱི་་
གནས་སྐབས་སུ་རྣམ་པ་འདྲ་བ་རྨིས་པ་དང་། རྨི་ལམ་གྱི་དུས་སུ་གཟུགས་མི་་
མངོན་་པར་སྒྲ་ཙམ་ཐོས་པ་དང༌། རྨི་ལམ་དུ་དེ་དང་དེའི་རྣམ་པ་ཉམས་སུ་་་་
མྱོང་བ་དང་། ལྷ་དང་དཀོན་མཆོག་ལ་གསོལ་བ་བཏབ་པའི་དོན་རྨི་ལམ་དུ་་་
འབྱུང་བ་ཡི་དམ་གྱི་ལྷ་དང་། ཤ་ཟ་ལ་སོགས་པ་སྒྲུབ་པ་ན་གྲུབ་པའི་མཚན་མ་
དང་། ནད་ཀྱི་བུ་ག་བཀག་པ་ལས་བྱུང་བ་དང་རྣམ་པ་དྲུག་ཅེས་པ་སྟེ། རྒྱས་་་
པར་ནི་ལུས་གནས་ལེའུ་དྲུག་པའི་འགྲེལ་པ་ཟླ་ཟེར་ལས། རྣམ་པ་བདུན་དུ་ཡང་
བཤད་དེ། མཐོང་དང་ཐོས་དང་ཉམས་མྱོང་དང་། གསོལ་བ་བཏབ་པ་བརྟག་
པ་དང་། འབྱུང་བར་འགྱུར་དང་ནད་ལས་བྱུང་། རྨི་ལམ་རྣམ་པ་བདུན་དུ་་་
བཤད། ཅེས་བྱ་བ་ལ། རྨི་ལམ་གྱི་དབྱེ་བ་ནི། མཐོང་བ་ལ་སོགས་པའི་རྣམ་པ་་
བདུན་ཡོད་དེ། དེ་ལ་མཐོང་བའི་རྨི་ལམ་ནི། གཉིད་ཀྱི་མ་ལོག་པའི་གནས་་་་
སྐབས་སུ་མིག་གིས་མཐོང་ཞིང་ཉམས་སུ་མྱོང་བ་སྟེ། རྨི་ལམ་གྱི་གནས་སྐབས་
སུ་དེ་འདྲ་བ་རྨིས་ཤིང་མཐོང་བའོ། །ཐོས་པ་ནི་རྣ་བའི་དབང་པོའི་ཉམས་སུ་་
མྱོང་བ་ནི་རང་གི་རིག་པའི་ཚུལ་གྱི་བློས་ཉམས་སུ་མྱོང་བའོ། །གསོལ་བ་བཏབ་
པ་ནི་དོན་དུ་གཉེར་ཞིང་ཡིད་ལ་འདོད་པའི་དོན་ལ་གསོལ་བ་བཏབ་པའོ། །
བརྟགས་པ་ནི་ཇི་ལྟར་འདོད་པ་བཞིན་དུ་བརྟག་ཅིང་ཡིད་ལ་བྱེད་པའོ། །
འབྱུང་བར་འགྱུར་བ་ནི་ཕྱིས་ངེས་པར་འབྱུང་བར་འགྱུར་བའོ། །ནད་ལས་བྱུང་
བ་ནི་རླུང་དང་མཁྲིས་པ་དང་བད་ཀན་ལས་བྱུང་བར་གྱུར་པའོ། །ཞེས་བཤད།
• 182 •



ལྔ་པ། རྨི་ལམ་གྱི་འབྲས་བུ་འབྱིན་ཚུལ་སྟོན་པ་ནི། མཚན་སྟོད་རྨི་ལམ་
བརྗེད་ངེས་འབྲས་བུ་མེད། །ཐོ་རང་མཐོང་དང་གསལ་ན་འབྲས་བུ་་་
འབྱིན། །ཞེས་པའི་དོན། སྤྱིར་མཚན་སྟོད་ཀྱི་རྨི་ལམ་མི་གསལ་ཅིང་རྨི་ལམ་་་
བྱུང་བ་དེ་དག་ཀྱང་བརྗེད་པ་ནས་འབྲས་བུ་མེད་པ་སྟེ། ཐོ་རངས་རྨི་ལམ་་་་་
བཟང་བ་མཐོང་བ་དང་། ངན་པ་མཐོང་པ་གང་བྱུང་ཡང་གསལ་ཞིང་མ་་་་
བརྗེད་པ་ན་བཟང་ངན་གྱི་འབྲས་བུ་འབྱུང་བར་འགྱུར་ཞེས་པའོ། ། །
རྒྱས་པར་ཟླ་ཟེར་གྱི་གོང་གི་འགྲེལ་ཚིག་དེ་མ་ཐག་པར། དེ་ལ་དང་པོའི་
ལྔ་པོ་དང་། རང་གི་རང་བཞིན་ཉིན་མོ་བརྗོད། ཤིན་ཏུ་རིང་ཐུང་འབྲས་བུ་མེད།
ཅེས་བྱ་བ་ལ་རྨི་ལམ་དེ་དག་གི་ནང་ནས་དང་པོའི་རྨི་ལམ་ལྔ་པོ་འབྲས་བུ་མེད་
ཅིང་མི་བདེན་པ་ཡིན་ནོ། །དེ་བཞིན་དུ་རང་གི་རང་བཞིན་གྱི་ནད་གཞི་ལས་་་
བྱུང་བ་དང་། རྗེས་སུ་མཐུན་པ་དེ་ཡང་འབྲས་བུ་མེད་པ་ཡིན་ཏེ། རླུང་གི་རང་
བཞིན་ཅན་ལ་རླུང་གི་རང་བཞིན་དང་མཐུན་པ་རྨིས་པའི་རྨི་ལམ་དང༌།
མཁྲིས་པའི་རང་བཞིན་ཅན་ལ་མཁྲིས་པ་དང་རྗེས་སུ་མཐུན་པའི་རྨི་ལམ་རྨིས་
པ་ཡང་དོན་མེད་པ་ཡིན་ནོ། །དེ་བཞིན་དུ་ཉིན་མོ་རྨིས་པ་ཡང་། རྨིས་ནས་་་་་་
བརྗེད་པ་དང་། ཤིན་ཏུ་ཡུན་རིང་བ་དང་། ཤིན་ཏུ་ཡུན་ཐུང་བ་ཡང་འབྲས་བུ་
མེད་པ་ཡིན་ནོ། །མཚན་སྟོད་རྨི་ལམ་འབྲས་བུ་རིང་། མཐོང་བ་ཆུང་དུ་བྱེད་པ་
ཡིན། ཞེས་བྱ་བ་ལ། མཚན་སྟོད་ཕྱེད་པ་ཡན་ཆད་རྨི་ལམ་རྨིས་པ་ནི་དེའི་་་་
འབྲས་བུ་ཐག་རིང་བ་ཡིན་ལ། མཐོང་བ་དེ་ཡང་ཤས་ཆུང་ཞིང་མཐོང་བ་ཞན་
པ་ཡིན་ནོ། །ནང་པར་མཐོང་དང་གཉིད་མ་ལོག མི་མཐུན་གཏམ་གྱིས་བར་མ་
ཆོད། དེའི་ཉིན་པར་འབྲས་ཆེན་འགྱུར། ཞེས་བྱ་བ་ལ། ནང་པར་བ་གླང་བཟས་
ལ་གཏོང་བའི་ཚེ། རྨི་ལམ་མཐོང་བ་དེ་ནི་དེའི་ཉིན་པར་ཉིད་འབྲས་བུ་ཆེན་་་་
• 183 •



པོར་མཐོང་བ་ཡིན་ནོ། །ཡང་རྨི་ལམ་དེ་མཐོང་ནས་གཉིད་ཀྱིས་མ་ལོག་ཅིང་རྨི་
ལམ་གཞན་གྱིས་བར་མ་ཆོད་པ་དང་། དེ་བཞིན་དུ་དེ་དང་མི་མཐུན་པའི་ཚིག་
གིས་ཆོད་པར་མ་གྱུར་ན། དེ་དེའི་ཉིན་པར་མཐོང་ཞིང་འབྲས་བུ་དང་ཡང་་་་་
བཅས་པ་ཡིན་ནོ། །ཞེས་དང་། ཡང་དེ་ཉིད་ལས། གང་ཞིག་རྨི་ལམ་ངོན་མཐོང་
ནས། སླར་ཡང་གནས་སྐབས་དེ་ཉིད་དུ། རྨི་ལམ་བཟང་པོ་མཐོང་གྱུར་ན། །
འབྲས་བུ་བཟང་པོ་ཉིད་ཐོབ་པར་འགྱུར། ཞེས་བྱ་བ་ལ། གང་ཞིག་རྨི་ལམ་ངན་
ཅིང་མི་དགེ་བ་མཐོང་ཞིང་རྨིས་ན་ཡང་གནས་སྐབས་དེ་ཉིད་དུ་རྨི་ལམ་ངན་་་་
པའི་རྗེས་ལ་རྨི་ལམ་བཟང་ཞིང་དགེ་བར་འགྱུར་བ་མཐོང་ན་སྐྱེས་བུ་དེས་་་་་
འབྲས་བུ་བཟང་པོ་ཉིད་ཐོབ་པར་འགྱུར་གྱི་རྨི་ལམ་ངན་པའི་དབང་དུ་མི་་་་་
འགྱུར་རོ། །ཞེས་བཤད། །
དྲུག་པ། རྨི་ལམ་བཟང་པའི་ལྟས་སྟོན་པ་ནི། ལྷ་དང་ཁྱུ་མཆོག་སྐྱེས་པ་
གྲགས་པར་ལྡན། །མེ་འབར་མཚོན་དང་ལུས་ཁྲག་མི་གཙང་བྱུག །
གོས་དཀར་གྱོན་དང་འཕན་གདུགས་ཤིང་འབྲས་རྙེད། །རི་བོ་ཁང་་་་
བཟང་འབྲས་བཅས་ཤིང་ལ་འཛེག །སེང་གེ་གླང་ཆེན་རྟ་དང་བ་གླང་
ཞོན། །ཆུ་བོ་མཚོ་བརྒལ་བྱང་ཤར་འགྲོ་བ་དང་། །ཉམ་ང་ལས་ཐར་
དགྲ་བོ་ཕམ་པ་དང༌། །ལྷ་དང་ཕ་མ་མཆོད་པར་བྱེད་པ་རྣམས། །གང་
རྨིས་ཚེ་རིང་ནད་མེད་ནོར་རྙེད་འགྱུར། །ཞེས་པའི་དོན། བརྒྱ་བྱིན་ལ་་་་་
སོགས་པའི་ལྷ་མཐོང་བ་དང་། ཁྱུ་མཆོག་མཐོང་བ་དང་། སྐྱེས་པ་གྲགས་པར་
ལྡན་པ་མཐོང་བ་དང་རྨི་བ་དང༌། ཤིང་ལ་སོགས་པ་ལ་མེ་འབར་བ་རྨི་བ་དང་།
མཚོན་ཆ་རྨི་བ་དང་། ལུས་ཀུན་ལ་ཁྲག་དང་མི་གཙང་བས་བྱུགས་པ་རྨི་བ་དང་།
གོས་དཀར་པོ་གྱོན་པ་དང་། འཕན་དང་གདུགས་དང༌། ཤིང་ཐོག་གི་འབྲས་བུ་
• 184 •



རྙེད་པ་དང་། རི་བོ་མཐོན་པོ་དང་། ཁང་བཟང་བརྩེགས་མ་དང་། འབྲས་བུ་་
དང་བཅས་པའི་ཤིང་ལ་འཛེག་པ་རྨི་བ་དང་། སེང་གེ་དང་གླང་ཆེན་དང་རྟ་་་
དང་བ་གླང་ལ་ཞོན་པ་རྨི་བ་དང་། ཆུ་བོའམ་མཚོ་ལས་བརྒལ་ཏེ་བྱང་དང་ཤར་
དུ་འགྲོ་བར་རྨི་བ་དང་། ཉམ་ང་བ་ལས་ཐར་བ་རྨི་བ་དང་། དགྲ་བོ་ཕམ་པར་
རྨི་བ་དང་། ལྷ་དང་ཕ་མ་མཆོད་པར་བྱེད་པ་རྨི་བ་རྣམས་གང་རྨི་ཡང་ཚེ་རིང་
བ་དང་། ནད་མེད་པ་དང་ནོར་རྙེད་པར་འགྱུར་རོ། །ཞེས་པའོ། ། །
རྒྱས་པར་ལུས་གནས་ལེའུ་དྲུག་པའི་འགྲེལ་པ་ཟླ་ཟེར་ལས། ལྷ་དང་བྲམ་
ཟེ་ཁྱུ་མཆོག་དང་། བ་གླང་རྒྱལ་པོ་མཛའ་བཤེས་གསོན། སྐྱེས་བུ་དམ་པ་གྲགས་
ལྡན་དང་། མེ་འབར་བ་དང་དྭངས་བའི་མཚོ། བུ་མོ་ཁྱེའུ་སེར་བ་དང་། གོས་་་་
དཀར་གྱོན་ཤིང་མདངས་ལྡན་དང༌། སྐྱེས་བུས་བཟའ་དང་ལུས་འབར་དང་།
ཁྲག་གིས་ལུས་ཀུན་བྱུགས་པ་དག གང་གིས་མཐོང་པར་གྱུར་པ་དང་། ཞེས་བྱ་
བ་ལ། ལྷ་ལ་སོགས་པའི་རྨི་ལམ་བཟང་པོ་འདི་ལྟ་བུ་གང་གི་མཐོང་བ་དེ། ཚེ་་་
རིང་བ་ལ་སོགས་པའི་ཡོན་ཏན་ཐོབ་པར་འགྱུར་རོ། །ལྷ་ནི་བརྒྱ་བྱིན་དང་ཆུ་ལྷ་
ལ་སོགས་པ་ལའོ། །མཛའ་བཤེས་ནི་མཛའ་བོ་སྟེ་དེ་ཡང་གསོན་པའོ། །སྐྱེས་བུ་
དམ་པ་ནི་ཆོས་དང་ལྡན་པའི་ངང་ཚུལ་ཅན་ནོ། །གྲགས་ལྡན་ནི་སྙན་པས་ཀུན་
ཏུ་ཁྱབ་པའི་མིའོ། །མེ་འབར་བ་ནི་ཤིང་མང་པོ་དང་བཅས་ཤིང་འབར་བའོ། །
དྭངས་པའི་མཚོ་ནི་རྟོགས་པ་མེད་པའི་མཚོའོ། །བུ་མོ་དང་ཁྱེའུ་ནི་ན་ཚོད་དང་
པོ་ལ་གནས་པ་སྟེ། དེ་ཡང་ཁ་དོག་སེར་བ་དང་། གོས་དཀར་པོ་གྱོན་པ་་་་
མདངས་དང་ལྡན་ཞིང་གཟུགས་བཟང་བའོ། །སྐྱེས་བུ་ཟ་བ་ནི་མི་ཟས་ཟ་བའོ། །
ལུས་འབར་བ་ནི་ལུས་མེའི་ཕུང་པོ་ལྟར་འབར་བའོ། །ཁྲག་གིས་ལུས་ཀུན་་་་་་
བསྒོས་པ་ནི་ཁྲག་གིས་བསྒོས་ཤིང་བྱུགས་པའོ། །དེ་ལྟ་བུའི་རྣམ་པ་གང་གིས་རྨི་
• 185 •



ལམ་དུ་མཐོང་བ་དེ། དགེ་བ་ཡིན་ནོ། །གདུགས་དང་ཤ་རློན་མེ་ལོང་དུག སྣ་མ་
དཀར་པོའི་གོས་དང་ནི། མི་གཙང་གིས་བྱུག་འབྲས་བུ་རྙེད། ཅེས་བྱ་བ་ལ།
ཡང་སྐྱེས་བུ་གང་ཞིག་གི་རྨི་ལམ་གྱི་ནང་དུ་གདུགས་ལ་སོགས་པ་རྙེད་པ་རྨིས་་
པ་དེས་ཀྱང་ཚེ་རིང་བ་ལ་སོགས་པ་ཐོབ་པར་འགྱུར་རོ། །དུག་ནི་ཧ་ལ་ཧ་་་་་
ལའམ་བཙན་དུག་ལ་སོགས་པའོ། །སྣ་མའི་མེ་ཏོག་དཀར་པོ་ནི་བར་བར་ན་ཁ་
དོག་རྣམ་པ་བཞི་དང་ལྡན་པའོ། །མི་གཙང་བས་བྱུག་པ་ནི་བཤང་བས་ལུས་ལ་
བྱུག་པའོ། །འབྲས་བུ་ནི་ཨ་མའི་ཤིང་ཏོག་དང་། སྐྱུ་རུ་ར་དང་། སྟར་གའི་་་་
འབྲས་བུ་ལ་སོགས་པའོ། །རི་བོ་ཁང་བཟང་འབྲས་བཅས་ཤིང་། འཛེག་དང་་་་
སེང་གེ་གླང་ཆེན་རྨི། རྟ་དང་བ་གླང་དག་ལ་ཞོན། ཞེས་བྱ་བ་ལ། རྨི་ལམ་དུ་རི་
བོར་འཛེག་པ་ལ་སོགས་པ་རྨི་བ་དེ་ཡང་དགེ་བ་ཐོབ་པར་འགྱུར་བ་ཡིན་ནོ། །
རི་བོ་ནི་བྲག་གི་རི་བོ། ཁང་བཟང་ནི་ཁང་པ་རྩེག་པའི་སྟེང་ངོ་། །འབྲས་བུ་དང་
བཅས་པ་ནི་ཤིང་ཐོག་ཕུན་སུམ་ཚོགས་པ་དང་ལྡན་པ་སྟེ། དེ་དག་ལ་འཛེག་པ་
དང་། ཞེས་དང་། ཡང་དེ་ཉིད་ལས། ཆུ་བོ་མཚོ་བྲག་རྒྱ་མཚོ་བརྒལ། ཞེས་བྱ་བ་
ལ། ཡང་མི་གང་ཞིག་རྨི་ལམ་དུ་ཆུ་བོ་ལ་སོགས་པ་བརྒལ་ཞིང་ཐར་པར་རྨིས་པ་
དེ་ཡང་བདེ་བ་ཐོབ་པར་འགྱུར་རོ། །ཤར་དང་བྱང་དུ་འགྲོ་བ་དང་། བགྲོད་་་་
མིན་འགྲོ་དང་ཤི་བ་དང་། ཞེས་བྱ་བ་ལ། མི་གང་ཤར་རམ་བྱང་གི་ལམ་དུ་འགྲོ་
བར་རྨིས་པ་དང་། བགྲོད་མིན་འགྲོ་བ་སྟེ་རང་དང་རིགས་མི་མཐུན་པའམ།
གདོལ་པ་ལ་སོགས་པ་ལ་སྤྱོད་པ་རྨིས་བ་དང༌། བདག་ཉིད་ཤི་བར་རྨི་བ་དེ་་་་
ཡང་ཚེ་རིང་བ་ལ་སོགས་པ་ཐོབ་པར་འགྱུར་རོ། །ཉམ་ང་ལས་ཐར་ལྷ་རྣམས་་་
དང་ཕ་མས་མངོན་པར་བསྟོད་པ་དང་། ངུ་དང་ལྷུང་ལས་ལྡང་བ་དང་། དགྲ་
བོ་ཕམ་པར་བྱས་པ་དག གང་རྨིས་ཚེ་རིང་ནད་མེད་དང་། ནོར་མང་པོ་ནི་རྙེད་
• 186 •



པར་འགྱུར། ཞེས་བྱ་བ་ལ་ཡང་གང་ཞིག་ཉམ་ང་ཞིང་དོག་པའི་གནས་ནས་ཐར་
ཞིང་འབྱུང་བ་དང་། དེ་བཞིན་དུ་ལྷ་དང་ཕ་མ་ལ་སོགས་པས་རྨི་ལམ་གྱི་ནང་་་་
དུ་བཀུར་བར་རྨི་བ་དང་། ཡང་གང་ཞིག་ངུ་ཞིང་མཆི་མ་འབྱིན་པ་དང་། དེ་་་
བཞིན་དུ་ས་ལ་ལྷུང་ཞིང་འགྱེལ་བ་ལས་ལྡང་བ་དང་། དེ་བཞིན་དུ་སྡང་བར་་་་
སེམས་པའི་དགྲ་བོ་ཕམ་པར་བྱས་པའི་རྨི་ལམ་སྐྱེས་བུ་གང་ཞིག་རྨིས་པར་བྱས་
པ་དེ། ཚེ་སྟེ་སྲོག་གནས་པ་དང་། ནད་མེད་པ་སྟེ་བདེ་བར་གནས་པ་དང་།
ནོར་དང་འབྱོར་པ་མང་པོ་རྙེད་ཅིང་ཐོབ་པར་འགྱུར་རོ། །ཞེས་བཤད།
༣ རྣམ་འགྱུར་གྱི་འཆི་ལྟས།
གསུམ་པ། རྣམ་འགྱུར་གྱི་འཆི་ལྟས་སྟོན་པ་ནི། ཐ་མལ་རྣམ་འགྱུར་་་་
འཆི་བའི་ལྟས་བསྟན་པ། །སྨན་པ་སྨན་དང་བླ་མ་མཛའ་བཤེས་སྡང་། །
རྒྱུ་མེད་ཡིད་གཞུང་མཛེས་རྒྱན་དཔལ་ཐོབ་བམ། །དེ་ལས་གོ་ལྡོག་འཆི་
བར་འགྱུར་བའི་རྟགས། །རྟག་ཏུ་མདངས་ངན་བློ་སེམས་མི་བདེ་ཞིང་། །།
གཏོར་མ་བྱ་རོག་བྱིན་ན་མི་ཟ་དང༌། །ཁྲུས་བྱས་སྙིང་གར་མྱུར་སྐམ་ཆུ་
མི་ཆགས། །གང་གི་སོར་མོ་དྲངས་པའི་སྒྲ་མི་འབྱུང་། །ཟས་ཟོས་་་་་
སྟོབས་ཆུང་ལུས་ཀྱི་དྲི་མར་འགྱུར། །ཤིག་སྲོ་འདུ་ཞིང་ཡང་ན་སྤོང་་་་
འགྱུར་འཆི། །འདོད་རྨོངས་ཁྲོ་བ་སྔར་ལས་གོ་ལྡོག་ཅིང་། །སྔར་སྤྱོད་་
སྐྱོན་ཡོན་རྣམ་པ་གཞན་འགྱུར་ན། །མི་དེ་འཆི་བདག་དབང་དུ་སོང་་
ཞེས་བྱ། །ཉི་མ་མེ་ལོང་ཆུ་དང་ནམ་མཁའ་ལ། །གཟུགས་བརྙན་མགོ་་
བཅད་ཡན་ལག་མེད་ན་འཆི། །ཞེས་པའི་དོན། ཐ་མལ་དུ་གནས་པའམ། ན་
བ་གང་ཡང་རུང་སྟེ་ རྣམ་འགྱུར་གང་དག་ལས་འཆི་བའི་ལྟས་སྟོན་པ་ནི། སྨན་
པ་ལ་སྡང་བ་དང་། བླ་མ་ལ་སྡང་བ་དང་། མཛའ་བཤེས་ལ་སྡང་བ་དང༌།
• 187 •



བཅུད་ལེན་ལ་སོགས་པའི་རྒྱུ་མེད་པར་བློ་རྣོ་བ་དང་། ལུས་ཀྱི་མདོག་མི་མཛེས་
པ་དང༌། རྒྱན་དང་དཔལ་གློ་བུར་དུ་ཉམས་པ་རྣམས་ཀྱང་འཆི་བར་འགྱུར་བའི་
རྟགས་ཡིན་ནོ། །དེ་བཞིན་དུ་རྟག་ཏུ་ལུས་ཀྱི་མདངས་ངན་པ་དང་། རྒྱུན་དུ་བློ་
སེམས་མི་བདེ་ཞིང་། གཏོར་མ་བྱ་རོག་ལ་བྱིན་ན་མི་ཟ་བ་དང་། ལུས་ལ་ཁྲུས་་
བྱ་དུས་སྙིང་ཁའི་ཆུ་མྱུར་དུ་སྐམ་ཤིང་ཆུ་མི་ཆགས་པ་དང་། གང་གི་སོར་མོ་་་
དྲངས་པའི་ཚིགས་ཀྱི་སྒྲ་མི་འབྱུང་པ་དང་། ཟས་ཟོས་ཀྱང་ལུས་ཀྱི་སྟོབས་ཆུང་
བ་དང་། ལུས་ཀྱི་དྲི་མ་ལོག་སྟེ་འགྱུར་བ་དང་། ལུས་ཀྱི་ཤིག་སྲོ་སྔར་མེད་ན་་་་་
འདུ་ཞིང་ཡང་ཡོད་ན་སྤོང་བར་འགྱུར་བ་ཡང་འཆི་བའི་ལྟས་སོ། །གཞན་ཡང་
གཟུགས་ལ་སོགས་པའི་ཡུལ་རྣམས་ལ་མངོན་པར་འདོད་པ་དང་། བློ་རྨོངས་པ་
དང༌། ཁོང་ཁྲོ་བའི་རང་བཞིན་ཅན་དང་། ཡུལ་ལ་འདོད་པ་ཆུང་བ་དང་། བློ་་
རྣོ་བ་དང་། ངང་རྒྱུད་རིང་བ་རྣམས་སྔར་ལས་ལྡོག་ཅིང་སྔར་བཤད་པའི་སྤྱོད་
པའི་སྐྱོན་ཡོན་རྣམས་རྣམ་པ་གཞན་དུ་འགྱུར་ན་མི་དེ་འཆི་བདག་གི་དབང་དུ་
སོང་ཞེས་བྱ་སྟེ་འཆི་བའི་ལྟས་སོ། །གཞན་ཡང་ཉི་མའི་གྲིབ་དང་། མེ་ལོང་དང་།
ཆུ་ལ་བལྟས་པའི་གཟུགས་བརྙན་དང་ཉི་མར་རང་གི་ལུས་ཀྱི་གྲིབ་མ་ལ་བལྟས་
ནས་ནམ་མཁའ་ལ་བལྟས་པ་ན་དུ་བའི་མདོག་ཅན་གྱི་གཟུགས་བརྙན་འབྱུང་
བ་དེའི་མགོ་བཅད་པ་དང་། ཡན་ལག་མེད་པར་སྣང་ན་འཆི་བའི་ལྟས་ཡིན་་་་
ཞེས་པའོ། ། །
ལུས་གནས་ལེའུ་ལྔ་པའི་འགྲེལ་པ་ཟླ་ཟེར་ལས། ལུས་ཀྱི་འགྱུར་བ་ནི་རང་
བཞིན་སྔ་མ་ལས་གཞན་དུ་འགྱུར་བ་སྟེ། དེའི་བྱེ་བྲག་གམ་ཁྱད་པར་ཤེས་ཤིང་
རྟོགས་པར་བྱས་ན། གང་ན་ཡོད་པ་དེ་བཤད་པར་བྱའོ། །འགྱུར་བ་དེ་ཇི་ལྟ་བུ་
ཡིན་ཞེ་ན། དེའི་ཕྱིར་སྨྲས་པ་ནི། ཇི་ལྟར་འབྲས་བུའི་མེ་ཏོག་དང་། མེ་ཡི་དུ་བ་
• 188 •



ཆར་གྱི་སྤྲིན། ཕྱིས་འབྱུང་མཚན་མ་ཡིན་པ་ལྟར། དེ་བཞིན་འཆི་ལྟས་ལས་ངེས་
འཆི། ཞེས་བྱ་བ་ལ། ཚུལ་ཇི་ལྟར་འབྲས་བུ་འབྱུང་བར་འགྱུར་བའི་སྔོན་དུ་མེ་་
ཏོག་འབྱུང་བ་དང་། མེ་འབྱུང་བའི་སྔོན་དུ་དུ་བ་འབྱུང་བ་དང༌། ཆར་འབབ་
པའི་དུས་སུ་སྤྲིན་འདུས་པ་དག་ནི་རྒྱུ་སྔར་བྱུང་བ་འབྲས་བུ་ཕྱིས་འབྱུང་བའི་་་
མཚན་མ་ཡིན་པ་ལྟར། ཚུལ་དེ་བཞིན་དུ་རང་བཞིན་ལས་གཞན་དུ་འགྱུར་བ་ནི་
འཆི་བར་ཤེས་པར་འགྱུར་བའི་ལྟས་དང་མཚན་མ་ཡིན་པས་དེ་ལས་ཕྱིས་ངེས་
པར་འཆི་བར་འགྱུར་བ་སྟོན་པ་ཡིན་ནོ། །ཞེས་དང་། གཞན་ཡང་ལྟས་ཀྱི་ཁྱད་
པར་རྒྱུད་ན་མི་གསལ་བ་མང་པོ་དང་། དུས་ཀྱི་ཁྱད་པར་དང་། ནད་གང་གིས་
འཆི་བ་དེ་དང་དེའི་རྟགས་ཀྱི་ཁྱད་པར་སོགས་ཤིན་ཏུ་རྒྱས་པར་བཤད་ནའང་
ཡི་གེ་མང་དྭགས་མ་བྲིས། རྒྱས་པར་ཟླ་ཟེར་ལས་ཤེས་པར་བྱའོ། ། །
༢ ཉེ་བའི་འཆི་ལྟས།
T.
ཉེ་པའི་འཆི་ལྟས་ཀྱི་སྡོམ་སྟོན་པ་ནི། དེ་ནས་ཉེ་བའི་ལྟས་ལ་རྣམ་་་་་
གཉིས་ཏེ། །ཉེ་བ་དང་ནི་ཤིན་ཏུ་ཉེ་བའོ། ། ཞེས་པ་སྟེ། རྣམ་འགྱུར་གྱི་ལྟས་
སྟོན་པ་དེ་ནས་ཉེ་བའི་ལྟས་སྟོན་པ་ལ་ཡང་རྣམ་པ་གཉིས། ཉེ་བའི་འཆི་ལྟས་་་
དང་ནི་ཤིན་ཏུ་ཉེ་བའི་ལྟས་སྟོན་པའོ། །
༡ ཉེ་བའི་ལྟས།
དེ་ལས་དང་པོ་ཉེ་བའི་ལྟས་སྟོན་པ་ནི། ཉེ་བའི་ལྟས་ལ་དུག་མཚོན་མ་
ཕོག་པར། །བུ་ག་ཀུན་ནས་ཁྲག་འཛག་སྨྲས་འཕྲལ་བརྗེད། །མཇེ་ནུབ་
རླིག་པ་འཕྱང་ངམ་གོ་ལྡོག་དང་། །ལུས་པ་སྦྲིད་པ་སྔོན་མེད་སྒྲ་འབྱུང་
• 189 •



དང༌། །མར་མེ་ཤི་བའི་དྲི་ནི་མི་ཚོར་དང་། །སྐྱ་ཕྱི་ཚོར་མེད་སྤྱི་བོར་་་
སྣུམ་བཅས་སྣང་། །སྐྲ་སྨིན་གསར་དུ་མཚམས་བྱེ་གཙུག་འཁྱིལ་དང་། །
དཔྲལ་བ་ཆུ་སོར་ཟླ་ཚེས་རྩ་རིས་སྣང་། །དབང་པོ་ཡུལ་ལྔ་ཐ་མལ་རྒྱུ་
མེད་པར། །རྣམ་པར་འགྱུར་ཏེ་ཡོད་མེད་གོ་ལྡོག་དང༌། །ལག་ངར་་་་
སྨིན་དབྲག་གཏད་པ་མི་མཐོང་དང་། །མིག་བཙིར་འོད་མེད་རི་བོང་་
འབོས་ནོན་འདྲ། །ཁུང་དུ་བྲོས་སམ་རྒྱལ་མོའི་མདངས་ཉམས་འཆི། །
རྣ་བ་ཧྲིད་འབྱར་ཨུཏྟ ་ཆད་པ་དང་། །མགོ་ཡི་རླངས་བའི་གྲིབ་མ་མེད་
ན་འཆི། །སྣ་བུག་རྒྱངས་ཤིང་བ་སྐྱོ་ཆགས་པ་དང་། །ལྕེ་གཞུང་ནག་ལ་
སྐམ་ཐུང་སྨྲ་མི་ཤེས། །མ་མཆུ་འཕྱང་དང་ཡ་མཆུ་བརྗེས་པ་དང་། །
གདོང་ལ་རྡུལ་འགོས་དབུགས་བགྲང་སོ་དྲེག་ཆགས། །གྱེན་དུ་་་་་
དབུགས་རྩེག་དྲོད་ཡལ་འཆི་བ་ཡིན། །ལུས་པོ་གྲང་ལ་ཚ་བ་སྐྱེས་པ་་་
དང༌། །གྲང་བས་གདུང་ནས་ཚ་བ་སྤོང་བ་དང་། །དེ་བཞིན་ཚ་བས་་་
གདུང་ནས་གྲང་བ་སྤོང་། །ཆོ་ག་བཞིན་བྱས་ནད་ལ་སྐྱེད་མེད་ཅིང་། །
ཆོ་ག་ལོག་པས་བདེ་བར་གནས་སྙམ་བྱེད། །དེ་དག་འཆི་བའི་རྟགས་་
སུ་བཤད་པ་ཡིན། །ཞེས་པའི་དོན། ཉེ་བའི་འཆི་ལྟས་ལ་ཁོང་དུ་དུག་མ་སོང་
ཞིང་ལུས་ལ་མཚོན་མ་ཕོག་པར་བུ་ག་ཀུན་ནས་ཁྲག་འཛག་ཅིང་སྨྲ་བ་འཕྲལ་དུ་
བརྗེད་པ་འཆི་བའི་རྟགས་ཡིན། ཞེས་པའོ། །སྐབས་འདིར་གཞུང་ལ་ལར་སྨྲ་་་
འཆོལ་རྗོད་ཅེས་དང་། ལ་ལར་སྨྲ་འཆལ་རྗོད་ཅེས་བྱུང་བ་སྨྲ་བ་འཆལ་་་་་
བསམས་ནས་དྲིས་པ་འདྲ་ན་ཡང་། གཞུང་དག་པ་རྣམས་སུ་སྨྲ་འཕྲལ་བརྗེད་་
ཅེས་འབྱུང་བ་ལེགས་ཏེ། ལུས་གནས་ལེའུ་ལྔ་པའི་འགྲེལ་པ་ཟླ་ཟེར་ལས། སྐད་
འགག་དམན་ཞིང་མི་གསལ་དང་། གང་ཞིག་སྐད་ནི་འཛེར་གྱུར་དང༌། སྨྲ་་་་
• 190 •



འདོད་པ་ན་འཕྲལ་དུ་ནི། བརྗེད་འགྱུར་དེ་ནི་མི་འཚོའོ། །ཞེས་བྱ་བ་ལ། སྐྱེས་བུ་
གང་གློ་བུར་དུ་རང་བཞིན་གྱི་སྐད་འགག་ནས་དམན་ཞིང་ཞུམ་པ་དང་ལྡན་པ་
དང་། མི་གསལ་ཞིང་བརྡ་སྤྲོད་མི་ནུས་པར་གྱུར་ལ་དེ་མི་འཚོའོ། །ཡང་དེ་་་་་
བཞིན་དུ་སྐད་འགྱུར་ཞིང་འཛེར་བ་དང༌། གང་སྨྲ་བར་འདོད་པ་ནི་རྒྱུ་མེད་་་་་
པར་འཕྲལ་དུ་རྗེད་པར་འགྱུར་ཞིང༌། ཅི་ཡང་སྨྲ་མི་ནུས་པ་དེ་ཡང་མི་འཚོའོ་་་
ཞེས་བཤད། མཇེ་ནུབ་ཅིང་རླིག་པ་འཕྱངས་སམ། ཡང་ན་མཇེ་འཕྱངས་རླིག་་
པ་ནུབ་སྟེ་གོ་ལྡོག་པ་དང་། ལུད་པ་དང་སྦྲིད་པ་ཡོང་དུས་སྔོན་མེད་པའི་སྒྲ་་་་
འབྱུང་བ་དང་། མར་མེ་ཤི་བའི་དྲི་མ་ནི་མི་ཚོར་བ་དང་། སྐྲ་ཕྱི་བ་དེ་བཏོགས་
ཀྱང་ཚོར་བ་མེད་པ་དང་། སྤྱི་བོར་མ་བསྐུས་ཀྱང་སྣུམ་དང་བཅས་པར་སྣང་ངོ་
ཞེས་པ་སྟེ། འདིའི་སྐབས་སུ་གཞུང་ལ་ལར་སྐྲ་བྱི་སྤྱི་བོར་ཚོར་མེད་སྣུམ་བཅས་
དང་ཞེས་པ་མ་དག་སྟེ། ཚོར་མེད་ཅེས་པ་ལ་ཟུར་དུ་འབྲུ་གནོན་རྒྱུ་མེད་ཅིང་།
གཞུང་དག་པ་རྣམས་སུ་སྐྲ་ཕྱི་ཚོར་མེད་ཅེས་འབྱུང་ཞིང་། སྐྲ་བྱི་ཞེས་པ་འདི་་་
ཡང་སྐྲ་ཕྱི་ཞེས་པར་མངོན་ཏེ། འདིའི་སྐབས་སུ་ལུས་གནས་ལེའུ་ལྔ་པའི་འགྲེལ་
པ་ཟླ་ཟེར་ལས། འགྲོ་དང་ཚིག་ནི་སྨྱོ་བ་འདྲ། འདར་རྨོངས་ཟླ་བ་གཅིག་ནས་་་
འཆི། སྐྲ་ཕྱི་བ་ན་ཚོར་བ་མེད། ཞག་དྲུག་ནས་ནི་འཆི་བར་འགྱུར། ཞེས་བྱ་བ་ལ་
གང་གི་འགྲོ་བའི་ངང་ཚུལ་དང་སྨྲ་བའི་ཚིག་སྨྱོན་པ་ལྟ་བུས་འཆོལ་བར་སྤྱོད་པ་
ལུས་འདར་ཞིང་སེམས་རྨོངས་པར་གྱུར་པ་དག་ནི་ཟླ་བ་གཅིག་ནས་འཆི་བར་
འགྱུར་རོ།། ཡང་དེ་བཞིན་དུ་སྐྲ་ཕྱི་ཞིང་བྲེག་པ་ན་ཚོར་བ་མེད་པར་འགྱུར་བའི་
མི་ཡང་ཞག་དྲུག་ནས་འཆི་བར་འགྱུར་རོ། །ཞེས་བཤད། །
གཞན་ཡང་འཆི་ལྟས་ནི། སྐྲ་དང་སྨིན་མ་གསར་དུ་མཚམས་བྱེ་བ་དང་་་་
སྔར་མེད་པའི་གཙུག་གི་སྐྲ་འཁྱིལ་བ་དང༌། དཔྲལ་བ་དང་ཆུ་སོར་སྔར་་་་་
• 191 •



མེད་པར་ཟླ་བ་ཚེས་པ་ལྟ་བུའི་རྩ་རིས་སྣང་བ་དང་། དབང་པོ་ལྔ་ཡུལ་ལ་་
ལོངས་སྤྱོད་རྒྱུ་ཡིན་པ་ཐ་མལ་པ་སྟེ། རང་བཞིན་དུ་གནས་པ་ལས་རྒྱུ་མེད་པར་
གློ་བུར་དུ་རྣམ་པར་འགྱུར་ཏེ་མིག་གི་ཡུལ་དུ་གཟུགས་ཡོད་པ་ལ་མེད་པར་སྣང་
བ་དང་། མེད་པ་ལ་ཡོད་པར་སྣང་བ་དང་། དེ་བཞིན་དུ་དབང་པོ་གཞན་
རྣམས་ཀྱང་ཡུལ་གོ་ལྡོག་པར་སྣང་སྟེ། རྣ་བས་སྒྲ་དང་། སྣས་དྲི་དང་། ལྕེས་རོ་
དང་། ལུས་ཀྱིས་རེག་བྱ་ཡོད་པ་ལ་མེད་པ་དང་། མེད་པ་ལ་ཡོད་པར་སྣང་ཡང་
འཆི་བའི་ལྟས་ཡིན་ནོ། །འདིའི་སྐབས་ཀྱི་ལུས་གནས་ལེའུ་ལྔ་པའི་འགྲེལ་པ་ཟླ་
ཟེར་ལས། གཟུགས་དང་དབང་པོ་སྐད་མདོག་དང་། གཟུགས་བརྙན་བྱ་་་་
སོགས་པ་དང་། དངོས་པོ་དག་ནི་གཞན་ལ་ཡང་། ཐ་མལ་པ་ལ་རྒྱུ་མེད་པར། །
གཞན་དུ་གྱུར་གང་མདོར་ན་ནི། འཆི་ལྟས་ཡིན་པར་དེ་ཤེས་བྱ། ཞེས་བྱ་བ་ལ།
གཟུགས་ནི་ཁ་དོག་དང་དབྱིབས་ཀྱི་རྣམ་པའོ། །དབང་པོ་ནི་མིག་ལ་སོགས་པའོ།
སྐད་ནི་ང་རོའོ། །མདོག་ནི་འབྱུང་བ་ཆེན་པོ་ལྔའི་རང་བཞིན་རྣམ་པ་ལྔའོ། །
གཟུགས་བརྙན་ནི་ཉི་མ་དང་ཆུ་དང་མེ་ལོང་ལ་སོགས་པར་གང་ཞིག་སྣང་བའི་
གཟུགས་དང་མཐུན་པར་བྱུང་བའོ། །བྱ་བ་ནི་ལུས་ངག་དང་ཡིད་ཀྱི་ལས་བྱ་་་་
བའི་རྣམ་པ་མང་པོའོ། །སོགས་པ་ཞེས་སྨོས་པ་ནི་ལུས་སུ་གཏོགས་པའི་དངོས་
པོ་གཞན་དག་ཀྱང་བསྡུའོ། །དེ་ལྟར་ན་གཟུགས་ལ་སོགས་པའི་དངོས་པོར་་་་་་
གཏོགས་པ་དེ་དག་དང༌། འདིར་སྨོས་པའི་རྣམ་པ་གཞན་དག་ཏེ་བློ་དང་དྲན་
པ་དང་། རང་བཞིན་བརྟན་པ་ལ་སོགས་པའི་སེམས་ཀྱི་སྤྱོད་པ་དག་ཐ་མལ་པ་
སྟེ་རང་བཞིན་དུ་གནས་པ་ལས་རྒྱུ་མེད་པ་སྟེ་འགྱུར་བའི་རྒྱུ་ཡང་མེད་བཞིན་དུ་
གློ་བུར་དུ་གཞན་དུ་འགྱུར་ཞིང་སྣང་བ་མདོར་བསྡུ་ན། དེ་ལྟ་བུ་གང་ཡིན་པ་དེ་
ནི་འཆི་ལྟས་ཡིན་པར་ཤེས་པར་བྱའོ། །རྒྱུ་གང་ཡང་རུང་བ་ལས་གཞན་དུ་གྱུར་
• 192 •



པ་ནི་འཆི་ལྟས་སུ་མི་གཟུང་ངོ། །ཞེས་བཤད། རྒྱུ་གང་ཡང་རུང་བ་ལས་རྒྱུ་་་་་
གཞན་དུ་གྱུར་པ་ཞེས་པའི་དོན་ནི། དཔེར་ན་སྒྱུ་མ་མཁན་གྱི་སྤྲུལ་པའི་རྟ་གླང་
གི་གཟུགས་མེད་ཀྱང་གཟུགས་ཀྱི་རྣམ་པར་སྣང་བ་དང་སྒྲིབ་ཤིང་མཁན་པོས་་
རྫས་ཀྱི་རྟེན་འབྲེལ་གྱི་གཟུགས་ཡོད་པ་ལ་མེད་པར་སྣང་བ་ལ་སོགས་པ་རྒྱུ་གང་
རུང་བ་ཡོད་པ་མེད་པར་སྣང་བ་དང་མེད་པ་ལ་ཡོད་པར་སྣང་བ་སྒྲ་ལ་སོགས་
པ་ལ་ཡང་སྦྱར་ཏེ་རྣམ་པ་གཞན་དུ་གྱུར་པ་དེ་ལྟ་བུ་ལ་སོགས་པ་ནི་འཆི་ལྟས་སུ་
མི་གཟུང་ཞེས་པའི་དོན་ཏོ། །གཞན་ཡང་ལག་ངར་སྨིན་དབྲག་ལ་གཏད་པ་་་་
མཁྲིག་མའི་མཚམས་བཅད་པ་ལྟ་བུ་མི་མཐོང་བ་དང་། མིག་བཙིར་བ་ན་འོད་
མེད་ཅིང་རི་བོང་འབོས་ནོན་པ་ལྟར་འཛུམ་མི་ཤེས་པ་དང་འདྲ་བ་དང་། མིག་
ཁུང་དུ་བྲོས་སམ་རྒྱལ་མོའི་མདངས་ཉམ་པ་ཡང་འཆི་བའི་ལྟས་ཡིན་ནོ། །
གཞན་ཡང་རྣ་བ་སྲིད་པ་མགོ་ལ་འབྱར་བ་དང་། ཨུཏྟ ་ཆད་པ་སྟེ་རྣ་བའི་བུ་ཁ་
བཀག་ནས་འུར་སྒྲ་མི་འབྱུང་བ་དང་། ཉི་མ་ལ་འདུག་སྟེ་མགོའི་རླངས་པའི་་་
གྲིབ་མ་མེད་ན་འཆི་བའི་ལྟས་ཡིན་ཞིང་། གཞན་ཡང་སྣ་བུག་རྒྱངས་ཞིང་བ་སྐུ་
ཆགས་པར་སྣང་བ་དང༌། ལྕེའི་གཞུང་ནག་ལ་སྐམ་ཞིང་ཐུང་སྟེ་སྨྲ་བ་མི་ཤེས་པ་
དང་། མ་མཆུ་འཕྱང་པ་དང་ཡ་མཆུ་བརྗེས་པ་དང་། བྱད་བཞིན་གྱི་གདོང་ལ་
རྡུལ་གྱིས་འགོས་ཤིང་དབུགས་བགྲང་ལ་སོ་ལ་དྲེག་པ་ཆགས་པ་དང་། གྱེན་དུ་
དབུགས་རྩེག་ཅིང་ལུས་ཀྱི་དྲོད་ཡལ་ན་འཆི་བ་ཡིན་ལ། ལུས་པོ་གྲང་བར་་་་་
གནས་པ་ཚ་བ་སྐྱེས་པ་དང་། ལུས་གྲང་བས་གདུང་ན་ཡང་ཚ་བ་སྤོང་བ་དང་།།
དེ་བཞིན་དུ་ཚ་བས་གདུང་ན་ཡང་གྲང་བ་སྤོང་བ་དང་ནད་ལ་ཆོ་ག་བཞིན་གྱི་
སྨན་བྱས་ཀྱང་ནད་ལ་སྐྱེད་མེད་ཅིང་། ནད་ལ་སྨན་དཔྱད་ཀྱི་ཆོ་ག་ལོག་པ་་་་་
བསྟེན་པས་ཅུང་བདེ་བར་གནས་པ་སྙམ་བྱེད་པ་སྟེ་དེ་དག་རྣམས་ནི་ཉེ་བར་་་་
• 193 •



འཆི་བའི་རྟགས་སུ་བཤད་པ་ཡིན་ནོ། །
༢ ཤིན་ཏུ་ཉེ་བའི་འཆི་ལྟས། །
ཤིན་ཏུ་ཉེ་བའི་འཆི་ལྟས་སྟོན་པ་ནི། ཤིན་ཏུ་ཉེ་བའི་འབྱུང་བ་རྣམ་པ་
ལྔ། །དབང་པོ་ལྔ་པོ་རིམ་པར་ཐིམ་པ་སྟེ། །ས་ནུས་ཆུ་ལ་ཐིམ་པས་་་་་
གཟུགས་མི་ཐུབ། །ཆུ་ནུས་མེ་ལ་ཐིམ་པས་བུ་ག་སྐམ། །མེ་ནུས་རླུང་ལ་
ཐིམ་པས་དྲོད་རྣམས་རྟུལ། །རླུང་ནུས་མཁའ་ལ་ཐིམ་པས་ཕྱི་དབུགས་
ཆད། །མིག་གི་དབང་པོ་ཉམས་པར་གྱུར་པ་ཡི། །གཟུགས་མི་མཐོང་་་
ཞིང་སྒྲ་ལ་ཐིམ་བར་འགྱུར། །རྣ་བའི་དབང་པོ་ཉམས་པར་གྱུར་པ་ཡིས། །
སྒྲ་མི་གསལ་ཞིང་དྲི་ལ་ཐིམ་པར་འགྱུར། །སྣ་ཡི་དབང་པོ་ཉམས་པར་
གྱུར་པ་ཡིས། །དྲི་མི་ཚོར་ཞིང་རོ་ལ་ཐིམ་པར་འགྱུར། །ལྕེའི་དབང་པོ་
ཉམས་པར་གྱུར་པ་ཡིས། །རོ་མི་གསལ་ཞིང་རེག་ལ་ཐིམ་པར་འགྱུར། །
ལུས་ཀྱི་དབང་པོ་ཉམས་པས་རེག་མི་ཚོར། །ཞེས་པའི་དོན། འབྱུང་བ་རྣམ་
པ་ལྔ་དང་། དབང་པོ་ལྔ་པོ་དེ་དག་རིམ་པར་ཐིམ་པ་སྟེ། སའི་ནུས་པ་ཆུ་ལ་ཐིམ་
བས་གཟུགས་ཀྱི་ཚུགས་མི་ཐུབ་པ་དང་། ཆུའི་ནུས་པ་མེ་ལ་ཐིམ་པས་བུ་ག་སྐམ་
པ་དང་། མེའི་ནུས་པ་རླུང་ལ་ཐིམ་པས་དྲོད་རྣམས་རྟུལ་ཅིང་ཟློག་པ་དང་།
རླུང་གི་ནུས་པ་མཁའ་ལ་ཐིམ་པས་ཕྱི་དབུགས་ཆད་པར་གྱུར་པ་དང་། སའི་་་
ནུས་པ་ཆུ་ལ་ཐིམ་པས་ན་མིག་གི་དབང་པོ་ཉམས་པར་གྱུར་པ་ཡིས་གཟུགས་མི་
མཐོང་ཞིང་སྒྲ་ལ་ཐིམ་པར་འགྱུར་བ་དང་། ཆུ་མེ་ལ་ཐིམ་དུས་རྣ་བའི་དབང་པོ་
ཉམས་པར་གྱུར་པའི་སྒྲ་མི་གསལ་ཞིང་དྲི་ལ་ཐིམ་པར་གྱུར་པ་དང་། མེ་རླུང་ལ་
ཐིམ་དུས་ལྕེའི་དབང་པོ་ཉམས་པར་གྱུར་པའི་རོ་མི་གསལ་ཞིང་རེག་བྱ་ལ་ཐིམ་
པར་འགྱུར་བ་དང་། ལུས་ཀྱི་དབང་པོ་ཉམས་པས་རེག་བྱ་མི་ཚོར་བར་འགྱུར་
• 194 •



ཞེས་པའོ། །
༣ མ་ངེས་པའི་འཆི་ལྟས།
གསུམ་པ། མ་ངེས་པའི་འཆི་ལྟས་སྟོན་པ་ནི། མ་ངེས་འཆི་ལྟས་ནད་་་་
ཚུལ་མང་པོ་ལ། །འཆི་བའི་ལྟས་རྣམས་སྣང་པར་འགྱུར་ན་ཡང་། །
ནད་ཞི་བས་ནི་འཆི་ལྟས་ཞི་འགྱུར་རོ། །ཞེས་པའི་དོན། ནད་ཀྱི་ཚུལ་མང་
པོ་ལས་ནད་ཀྱི་དབང་གིས་འཆི་བའི་ལྟས་རྣམས་སྣང་བར་འགྱུར་བ་ནི་ཡང་་་་
ནད་དེ་ཞི་བས་འཆི་ལྟས་ཀྱང་ཞི་བར་འགྱུར་རོ་ཞེས་པའོ།
༤ ངེས་པའི་འཆི་ལྟས།
བཞི་པ། ངེས་པའི་འཆི་ལྟས་སྟོན་པ་ནི། ཞི་ཡང་ལྟས་བརྟན་གནས་ན་
ངེས་པར་འཆི། །ཕྱི་ནང་སྲོག་ཟུངས་ཤ་ཟས་རྩ་དང་གསུམ། །ཤོར་བའི་
ནད་པ་གང་ཡིན་འཆི་བར་ངེས། །ནད་ལ་ཆོ་ག་སྣ་ཚོགས་སྒྲུབ་བྱས་་་་
ཀྱང་། །བཅོས་སྐྱེད་མེད་ན་འཆི་བར་ངེས་པ་ཡིན། །ཞེས་པའི་དོན། ནད་
དེ་གཉེན་པོས་ཞི་ཡང་འཆི་ལྟས་བརྟན་པར་གནས་ན་ངེས་པར་འཆི་ལ་ཕྱིའི་་་
ཟུངས་ཤ་ལེགས་པར་ཤོར་བ་དང་། ནང་གི་ཟུངས་ཟས་ཤོར་ནས་མི་ཚུད་པའམ་
མི་ཆགས་པར་འཁྲུ་སྐྱུགས་བྱེད་པ་དང་། སྲོག་གི་ཟུངས་རྩ་ཤེད་ཤོར་ཏེ་ཤ་ཟས་
རྩ་དང་གསུམ་ཤོར་བའི་ནད་པ་གང་ཡིན་པ་དེ་འཆི་བར་འགྱུར་ཞིང་ནད་ལ་་་
ཕན་པའི་ཆོ་ག་སྣ་ཚོགས་པ་སྒྲུབ་པར་བྱས་ཀྱང་བཅོས་སྐྱེད་མེད་ན་འཆི་བར་་་་
ངེས་པ་ཡིན་ཞེས་པའོ། །ནད་ལ་ཆོ་ག་སྣ་ཚོགས་སྒྲུབ་བྱས་ཀྱང་། བཅོས་སྐྱེད་་་
མེད་ན་འཆི། ཞེས་པ་ནི། སྨན་པ་ཡིན་པ་ཙམ་གྱི་ཆོ་ག་འགྲུབ་པ་མི་བྱའོ། །སྨན་་
• 195 •



པ་མཁས་པས་ཆོ་ག་བཞིན་སྒྲུབ་ཀྱང་སྐྱེད་མེད་ན་འཆི་ཞེས་པའོ། ། །
ལུས་གནས་ལེའུ་ལྔ་པའི་འགྲེལ་པ་ཟླ་ཟེར་ལས། མཁས་ཤིང་མང་དུ་གྲུབ་
པ་དང་། ཆོ་ག་བཞིན་དུ་བྱིན་གྱུར་ཀྱང་། སྨན་གྱི་བྱ་བ་མ་གྲུབ་གང་། དེ་ལ་གསོ་
བའི་ཐབས་མེད་དོ། །ཞེས་བྱ་བ་ལ། སྨན་གྱི་སྦྱོར་བ་ལ་མཁས་ཤིང་རོ་དང་ནུས་
པ་དང་འཇུ་བའི་ཁྱད་པར་ལ་སོགས་པ་ལ། བྱང་ཞིང་ལན་མང་དུ་སྦྱོར་བ་གྲུབ་
སྟེ་བྱ་བ་བྱས་པ་ཡང་ཡིན་ལ། དེ་བཞིན་དུ་སྨན་དཔྱད་ཀྱི་བསྟན་བཅོས་ལས་་་་
བྱུང་བའི་ཆོ་ག་བཞིན་དུ་དུས་དང་ཡུལ་དང་ཚད་ལ་སོགས་པ་ལེགས་པར་་་་་
བརྟག་སྟེ། ནད་པ་ལ་སྨན་བྱིན་ཞིང་སྦྱོར་བ་བྱས་སུ་ཟིན་ཀྱང་། སྨན་གྱི་བྱ་བ་
ནད་བསལ་བའི་ལས་མ་གྲུབ་པ་གང་ཡིན་པ་དེ་ལ་ནི་ནད་གསོ་བའི་ཐབས་མེད་
པ་ཡིན་པར་རིག་པར་བྱའོ། །ཞེས་བཤད། །
ལུས་འཇིག་པ་དང་དེའི་དཔེ་སྟོན་པ་ནི། དེ་ལྟར་ཕུང་པོ་འཇིག་པའི་་
འཆི་ལྟས་རྣམས། །ནད་དང་ལུས་ཟུངས་དྲི་མ་འཁྲུག་གྱུར་ན། །གཅིག་
གཤེད་གཅིག་གི་བྱས་ནས་སྲོག་བཅོམ་ཕྱིར། །འབྱུང་འགྱུར་དུས་ཀྱི་རི་
རབ་འཇིག་དང་མཚུངས། །ཞེས་པའི་དོན། དེ་ལྟར་ལུས་ཀྱི་ཕུང་པོ་འཇིག་་་
པའི་འཆི་ལྟས་ནི། ནད་དང་ལུས་ཟུངས་དང་དྲི་མ་འཁྲུགས་པར་གྱུར་ནས་ནད་
ཟུངས་དྲི་མ་རྣམས་ལུས་ཆགས་པའི་དུས་ན་རྒྱུ་དང་། གནས་པའི་དུས་ན་རྟེན་
དང་། འཇིག་པའི་དུས་ན་གཅིག་གཤེད་གཅིག་གིས་བྱས་ནས་སྲོག་བཅོམ་པའི་
ཕྱིར། དཔེར་ན་འཇིག་རྟེན་ཆགས་པ་ནི་འབྱུང་པ་ཆེན་པོ་བཞིའི་རྒྱུ་བྱེད་ཅིང་
གནས་པའི་རྟེན་བྱེད་མཐར་འཇིག་པ་འབྱུང་བར་འགྱུར་བའི་དུས་ཀྱི་རི་རབ་
ལ་སོགས་པ་རྣམས་འཇིག་པར་བྱེད་པ་དང་ཚུལ་མཚུངས་ཞེས་པའོ། ། །
འཆི་ལྟས་ཤེས་དགོས་པར་གདམས་པ་ནི། འཆི་ལྟས་མི་ཤེས་གསོ་བ་་་
• 196 •



བླང་དོར་འགག །དེ་མ་ཤེས་པར་སྙན་གྲགས་ཐོབ་མ་ཡིན། །དེ་ཕྱིར་་་
མཁས་འདོད་འཆི་ལྟས་རྟོགས་པར་བྱ། །ཞེས་པའི་དོན། འཆི་ལྟས་མི་ཤེས་
ན་གསོ་བར་རུང་བ་དང་མི་རུང་བའི་བླང་དོར་འགག་ཅིང་། འཆི་ལྟས་དེ་་་་
རྣམས་མི་ཤེས་པར་སྙན་གྲགས་ཐོབ་པ་མ་ཡིན་པས་སྙན་གྲགས་ཐོབ་པར་བྱེད་
པ་དེའི་ཕྱིར་མཁས་འདོད་རྣམས་ཀྱིས་འཆི་ལྟས་ལེགས་པར་རྟོགས་པར་བྱ་་་་
དགོས་པའོ། །ཞེས་པའོ།། །
འཆི་ལྟས་བྱུང་ཀྱང་ཟློག་ཐབས་སྟོན་པ་ནི། རྨི་ལམ་རྣམ་འགྱུར་རིང་
དང་མ་ངེས་རྟགས །ཚོགས་གསོག་ཀློག་སྒྲུབ་ཡི་དམ་སུམ་འགྱུར་ཟློག །
ཉེ་དང་ངེས་པའི་ལྟས་ལ་འཆི་བསླུ་བྱ། །ཤིན་ཏུ་ཉེ་བའི་ལྟས་ལ་བཟློག་
ཐབས་མེད། །(ཅེས་གསུངས་སོ།） ཞེས་པའི་དོན། རྨི་ལམ་དང་རྣམ་འགྱུར་
དང་རིང་བའི་འཆི་ལྟས་དང་མ་ངེས་པའི་རྟགས་རྣམས་བྱུང་ན་བསོད་ནམས་་
ཀྱི་ཚོགས་གསོག་པ་དང་ཀློག་འདོན་པ་ལ་སོགས་པའི་རིམ་འགྲོ་སྒྲུབ་པ་དང་། །
ཡི་དམ་གྱི་བསྒོམ་བཟླས་དང་མཆོད་པ་སོགས་སྔར་བས་སུམ་འགྱུར་དུ་བྱས་ན་
འཆི་ལྟས་ཟློག་པར་འགྱུར་ཞིང་ཉེ་བ་དང་ངེས་པའི་འཆི་ལྟས་ལ་འཆི་བ་བསླུ་བ་
དང་ཚ་ཚ་ལ་སོགས་དང་། བླ་བསླུ་ལ་སོགས་པ་བྱས་ཏེ། ཤིན་ཏུ་ཉེ་བའི་འཆི་་་
ལྟས་ལ་ནི་ཟློག་པའི་ཐབས་མེད། ཅེས་ལེའུ་བདུན་པ་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས་ལུས་ཀྱི་འཇིག་ལྟས་བསྟན་པའི་ལེའུ་སྟེ་བདུན་་
པའོ། །ཞེས་པ་སྟེ་ལེའུ་བདུན་པ་རྒྱས་པར་བཤད་ཟིན་ཏོ། །གནས་བཅུའི་ཐོག་
མ་གྲུབ་པ་ལུས་ཀྱི་གནས་ལེའུ་དྲུག་གི་རྒྱ་ཆེར་འགྲེལ་པ་བཤད་ཟིན་ཏོ།།
ལུས་གནས་ཀྱི་སྒྲ་བཤད་ནི། ལུས་གནས་ལེའུ་དྲུག་པའི་འགྲེལ་པ་ཟླ་ཟེར་
• 197 •



ལས། དེ་ལྟར་འདིར་ནི་སྐྱེ་དང་འཆི། མཚན་ཉིད་གང་ཕྱིར་བཤད་པས་ནི། དེ་
ཕྱིར་ལུས་ཀྱི་གནས་ཡིན་པས། འདི་ནི་ལུས་ཀྱི་གནས་སུ་བཤད། ཅེས་བྱ་བ་ལ། །
དེ་ལྟར་ཞེས་བྱ་བའི་སྒྲ་ནི་རྫོགས་པ་སྟེ། ལུས་ཀྱི་གནས་འདིར་ལུས་དེའི་སྐྱེ་བ་
དང་འཆི་བའི་མཚན་ཉིད་གང་དག་ཡིན་པ་གང་དག་ཕྱིར་བཤད་ཅིང་བསྟན་་
པས་ནི་རྒྱུ་དེའི་ལུས་ཀྱི་གནས་ཀྱི་སྐྱེ་བ་དང་འཆི་བ་ཡིན་པས་གནས་འདི་ནི་་་་
ལུས་ཀྱི་གནས་ཡིན་ནོ། །ཞེས་བཤད་ཅིང་བསྟན་པ་ཡིན་ནོ་ཞེས་བཤད།
༢ འཕེལ་འགྲིབ་ནད་ཀྱི་གནས།
ད་ནི་གནས་གཉིས་པ་འཕེལ་འགྲིབ་ནད་ཀྱི་གནས་བཤད་པར་བྱ་སྟེ། དེ་
ཡང་ནད་གནས་ཀྱི་ཐོག་མ་ནད་ཀྱི་རྒྱུ་སྟོན་པའི་ལེའུ་བརྒྱད་པ་བཤད་པར་བྱ་སྟེ།
དེ་ལ་ནད་ཀྱི་རྒྱུ་ལ་སོགས་པའི་ལེའུ་འདི་(རྣམས་ཞུས་ཤིང་ཞུས་ལན་བསྟན་པ་
དང་། གཞུང་དོན་དངོས་དང་གསུམ་ལས།)
དང་པོ་ནི། དེ་ནས་དྲང་སྲོང་ཡིད་ལས་སྐྱེས་ཀྱིས་འདི་སྐད་ཅེས་་་་་
ཞུས་སོ། །ཀྱེ་དྲང་སྲོང་རིག་པའི་ཡེ་ཤེས་ལགས། །འཕེལ་གྲིབ་ནད་ཀྱི་
གནས་ལ་ཇི་ལྟར་བསླབ་པར་བགྱི། །འཚོ་མཛད་སྨན་པའི་རྒྱལ་པོས་
བཤད་དུ་གསོལ། །ཞེས་པ་སྟེ། དེའི་དོན། ལུས་ཀྱི་འཇིག་ལྟས་གསུངས་ཟིན་པ་
དེ་ནས་དྲང་སྲོང་ཡིད་ལས་སྐྱེས་ཀྱིས་སླར་ཡང་འདི་སྐད་ཅེས་ཞུས་སོ། །ཀྱེ་ཞེས་
སྙན་གསན་ཕབ་ནས། དྲང་སྲོང་ཆེན་པོ་རིག་པའི་ཡེ་ཤེས་ལགས། འཕེལ་འགྲིབ་
ནད་ཀྱི་གནས་རྣམས་ལ་ཇི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་་་
པོས་བཤད་དུ་གསོལ་ཞེས་པའོ། །ཞེས་ཞུས་པ་ལས། ཞེས་པ་ནི་་་་་་་
， 198 •



མཚམས་སྦྱོར་རོ།།
གཉིས་པ་ཞུས་ལན་ནི། སྟོན་པས་འདི་སྐད་ཅེས་གསུངས་སོ། །ཀྱེ་་་
དྲང་སྲོང་ཆེན་པོ་ཉོན་ཅིག། །གང་གསོ་ཕུང་པོ་དེ་ལས་བྱུང་བ་ནི།
འཕེལ་འགྲིབ་ནད་ཀྱི་གནས་ལ་བསླབ་བྱ་ན། །ཞེས་པ་སྟེ། དེའི་དོན། སྟོན་
པས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་ནས།
དྲང་སྲོང་ཆེན་པོ་ཉོན་ཅིག གང་གསོ་བར་བྱ་བའི་ཡུལ་ཕུང་པོ་དེ་ལས་བྱུང་་་་
བར་གྱུར་པའི་ནད་འཕེལ་བ་དང་། འགྲིབ་པ་སོགས་ནད་ཀྱི་གནས་ལ་བསླབ་་
པར་བྱ་ན་ཞེས་པ་ལ་སོགས་པའོ། །
（གསུམ་པ། གཞུང་དོན་དངོས་ལ། མདོར་བསྟན་པ་དང་རྒྱས་པར་བཤད་
པ་གཉིས་ལས་དང་པོ་མདོར་བསྟན་པ་ནི།) རྒྱུ་རྐྱེན་ཞུགས་ཚུལ་གནས་་་་
དང་མཚན་ཉིད་དང་། །དབྱེ་བ་སོ་སོའི་དོན་དང་བདུན་དུ་བཤད། །
ཅེས་པ་སྟེ། དེའི་དོན། ནད་ཀྱི་རྒྱུ་དང་། དེ་འབྱུང་བའི་རྐྱེན་དང༌། ནད་ཞུགས་
པའི་ཚུལ་དང་། གནས་དང་། ནད་ཀྱི་མཚན་ཉིད་(དང་།) དབྱེ་བ་དང་། ནད་
སོ་སོའི་དོན་དང་རྣམ་པ་བདུན་དུ་བཤད། ཅེས་པའོ། །
ལེའུ་བརྒྱད་པ། ནད་ཀྱི་རྒྱུ་བསྟན་པ།
(གཉིས་པ་དེ་དག་རྒྱས་པར་བཤད་པ་ལས་དང་པོ་རྒྱུ་སྟོན་པ་ནི།） དང་
པོ་རྒྱུ་ལ་རིང་རྒྱུ་ཉེ་རྒྱུ་གཉིས། །རིང་པའི་རྒྱུ་ལ་སྤྱི་དང་ཁྱད་པར་གཉིས
ཞེས་པའི་དོན། དང་པོ་ནད་ཀྱི་རྒྱུ་ལ་རིང་བའི་རྒྱུ་དང་ཉེ་བའི་རྒྱུ་གཉིས། རིང་
བའི་རྒྱུ་ལ་ཡང་སྤྱི་དང་ཁྱད་པར་གྱི་རྒྱུ་གཉིས་ཞེས་པའོ། །
• 199 •



༡ ནད་ཀྱི་རིང་རྒྱུ།
༡ རིང་རྒྱུ་སྤྱི།
ནད་ཀྱི་རིང་རྒྱུ་ནི་སྤྱི་སྟོན་པ་ནི། དང་པོ་ནད་འཁྲུགས་སྣ་ཚོགས་ཚུལ་
ཅན་གྱི། །གྲངས་མེད་གྱུར་པས་ལུས་ཉིད་གཟིར་གྱུར་པས། །དེ་རྒྱུ་རེ་
རེ་བསྟན་པར་མི་ནུས་པས། །དེ་བས་ནད་ཀུན་སྤྱི་རྒྱུ་བརྗོད་པ་ནི། །
ནད་རྣམས་ཀུན་གྱི་རྒྱུ་(ནི་)གཅིག་པུ་སྟེ། །བདག་མེད་དོན་མ་རྟོགས་
པས་མ་རིག་ཅེས། །དཔེར་ན་བྱ་ནི་མཁའ་ལ་ལྡིང་གྱུར་ཀྱང་། །རང་གི་
གྲིབ་མ་དེ་དང་མི་འབྲལ་བཞིན། །འགྲོ་ཀུན་བདེ་བར་གནས་ཤིང་སྤྱོད་
ན་ཡང༌། །མ་རིག་ལྡན་པས་ནད་དང་འབྲལ་མི་སྲིད། །ཅེས་པའི་དོན།
དང་པོ་རིང་རྒྱུ་སྤྱི་ལ་ནད་ཉེས་གསུམ་འཁྲུགས་པ་ལས་ནད་རིགས་སྣ་ཚོགས་་་་
པའི་ཚུལ་ཅན་གྱི་ནད་རིགས་གྲངས་མེད་པར་གྱུར་པས་ལུས་ཉིད་གཟིར་བར་་
གྱུར་པས་ནད་མཐའ་ཡས་པ་དེ་དག་གི་རྒྱུ་རེ་རེ་ནས་བསྟན་པར་མི་ནུས་པས་་
དེ་བས་ན། ནད་ཀུན་གྱི་སྤྱིའི་རྒྱུ་བརྗོད་པ་ནི་ནད་རྣམས་ཀུན་གྱི་རྒྱུ་ནི་མ་རིག་་
པ་གཅིག་པུ་སྟེ། དེ་ཡང་ཆོས་ཐམས་ཅད་བདག་མེད་པའི་དོན་མ་རྟོགས་པས་་
གནས་ལུགས་མ་ཤེས་པས་ན་མ་རིག་ཅེས་བྱ་སྟེ། ཇི་སྲིད་གནས་ལུགས་མ་་་་
རྟོགས་པ་དེ་སྲིད་དུ་ཤེས་པ་དང་མ་རིག་པ་མི་འབྲལ་ཏེ། དཔེར་ན་བྱ་ནམ་་་་
མཁའ་ལ་ལྡིང་བར་གྱུར་ཡང་རང་གི་གྲིབ་མ་དེ་དང་མི་འབྲལ་བ་བཞིན་ནོ། །
འགྲོ་བ་ཀུན་གློ་བུར་བའི་ནད་མེད་དུས་འཕྲལ་བདེ་བར་གནས་ཤིང་སྤྱོད་ན་་་་་
ཡང་མ་རིག་པ་དང་ལྡན་པས་དེ་དང་མ་བྲལ་ན་ནད་དང་འབྲལ་བ་མི་སྲིད་་་་་
ཅེས་པའོ། །
• 200 •



རྒྱས་པར་མདོ་གནས་ལེའུ་བཅུ་གཅིག་པའི་འགྲེལ་པ་ཟླ་ཟེར་ལས། ནད་
ཐམས་ཅད་ལ་རྣམ་པར་འགྱུར་བ་རེ་རེ་ཞིང་ནད་གཞི་དང་། གསོ་བའི་མཚན་
ཉིད་མཐའ་ཡས་བསྟན་པར་མི་ནུས་པས་དེའི་ཕྱིར། དེ་བསལ་བ་ལ་སུ་ཡང་་་་་
འབད་པར་མི་བྱེད་དོ་སྙམ་དུ་དོགས་པའི་ཕྱིར་འདིར་སྨྲས་པ་ནི། ནད་འཁྲུགས་
སྣ་ཚོགས་ཚུལ་ཅན་ནི། གྲངས་མེད་པར་ནི་གྱུར་པའི་ལུས། ཐམས་ཅད་ཉེ་བར་
གཟིར་གྱུར་པ། དེ་རྒྱུ་ཚུལ་དང་སྒྲུབ་པ་དག རེ་རེ་ནས་ནི་བསྟན་མི་ནུས། དེ་་་
བས་སྤྱི་ཡི་བརྗོད་པ་ཡིན། ཞེས་བྱ་བ་ཡིན་ཏེ། རླུང་ལ་སོགས་པའི་ནད་འཁྲུགས་
པར་གྱུར་ཅིང་རྣམ་པར་ལྡང་བར་གྱུར་ན་སྣ་ཚོགས་པའི་ཚུལ་ཅན་དུ་འབྱུང་་་་་
བའི་ནད་རྣམ་པ་ཐ་དད་པའི་མཚན་ཉིད་ཅན་གྲངས་མེད་ཅིང་བརྩི་བ་ལས་་་་
འདས་པས་ལུས་ཐམས་ཅད་ཉེ་བར་གཟིར་ཞིང་གདུང་བར་གྱུར་པ་དེ་ལུས་་་་
སྡུག་བསྔལ་བར་བྱེད་དོ་ཞེས་བྱ་བའི་དོན་ཏོ། །དེ་བས་ན། དེ་རྣམས་ཀྱི་རྒྱུའི་་་་
ཚུལ་གྱི་འབྱིན་པར་བྱེད་པ་དག་གི་མཚན་ཉིད་དང་། སྒྲུབ་ཅིང་གསོ་བར་བྱ་བ་
དག་ནི་རེ་རེ་ནས་ཞེས་པ་ནད་ཀྱི་ཚུལ་སོ་སོ་ནས་མིང་གི་བསྟན་པར་མི་ནུས་ཏེ།
ནད་འདིའི་རྒྱུ་ནི་འདི་ཡིན་ནོ། །འདིའི་མཚན་ཉིད་ནི་འདི་ཡིན་ནོ། །གསོ་བར་
བྱ་བ་ནི་འདི་ལྟར་བྱའོ། །ཞེས་བསྟན་པར་ཤིན་ཏུ་དཀའ་སྟེ་དེ་བས་ན་སྤྱིའི་་་་
བརྗོད་པ་ཡིན་ཏེ། སྤྱིར་ཁྱབ་པའི་ཚིག་གང་ཡིན་པ་དེ་ཉིད་བཤད་ཅིང་བརྗོད་
པ་ཡིན་ནོ། །དེ་ཉིད་ཀྱང་གང་ཞེ་ན། ནད་རྣམས་དག་ནི་ཐམས་ཅད་ཀྱི། ཉེས་་་
པའི་རྒྱུ་ནི་གཅིག་པུ་ཉིད། ཞེས་བྱ་བ་ཡིན་ཏེ། འདི་ལྟར་ནད་ཐམས་ཅད་ཀྱི་རྒྱུ་
ནི་ཉེས་པ་ཉིད་གཅིག་པུ་རྒྱུར་གྱུར་པ་ཡིན་ཏེ་རྒྱུ་ཡང་ཡིན་ལ་གཅིག་པུ་ཉིད་་་་་
ཀྱང་ཡིན་ཏེ། གཙོ་བོའི་རྒྱུར་གྱུར་པའམ་ཡང་ན་ནད་ཐམས་ཅད་ཀྱི་སྤྱིའི་་་་་
མཚུངས་པའི་རྒྱུ་ཡིན་པས་ན། རྒྱུ་གཅིག་པུ་སྟེ་ཐུན་མོང་གི་རྒྱུ་ཞེས་བྱ་བའི་དོན་
• 201.



ཏོ། །ཉིད་ཅེས་བྱ་བ་ནི་ངེས་པར་བཟུང་བའི་ཕྱིར་སྨོས་པ་ཡིན་ཏེ། ནད་ཀྱི་རྒྱུ་ནི་
གཅིག་པུ་ཉིད་ཡིན་གྱི་དངོས་པོའི་རིགས་གཞན་དག་ནི་མིན་ཏེ། ཐུན་མོང་མ་
ཡིན་པའི་ཕྱིར་རོ། །དོན་འདིའི་དཔེ་བསྟན་པར་བྱ་བའི་ཕྱིར་ཚིག་དུ་སྨྲས་པ་ནི།
དཔེར་ན་བྱ་ནི་ལྡིང་གྱུར་པ། ཉིན་རང་ཀུན་ཏུ་སོང་གྱུར་ཀྱང་། རང་གི་གྲིབ་མ་
དང་མི་འབྲལ། ཞེས་བྱ་བ་ཡིན་ཏེ། དཔེར་ན་ཁྲ་ལ་སོགས་པའི་བྱ་རྣམས་ལྡིང་་
བར་གྱུར་པ་ན་ཉིན་རང་སྟེ་ཉིན་ཐོག་ཐག་ཀུན་སོང་ཞིང་ལྡིང་བར་གྱུར་ཀྱང་་་
རང་གི་གྲིབ་མ་དང་འབྲལ་བར་མི་འགྱུར་ཞིང་། གྲིབ་མ་དེ་དང་འབྲལ་བར་་་
སྐད་ཅིག་ཀྱང་མི་སྣང་སྟེ་འགྲོ་བའི་ནད་ཀྱི་ཚུལ་ཡང་དེ་དང་འདྲའོ། །ཡང་དོན་
འདིའི་དཔེ་གཞན་དག་བསྟན་པའི་ཕྱིར་སྨྲས་པ་ནི། ཡང་ན་ཇི་ལྟར་མ་ལུས་་་
པའི་འགྲོ་བ་མི་འདྲ་སྣ་ཚོགས་འདི། ཡོན་ཏན་གསུམ་དང་མི་འབྲལ་ལོ། ཞེས་བྱ་
བ་ཡིན་ཏེ། དཔེའི་རྣམ་པ་གཞན་ཡང་མ་ལུས་པའི་འགྲོ་བ་རང་བཞིན་མི་འདྲ་
བ་མངལ་ནས་སྐྱེས་པ་སོགས་པའི་དབྱེ་བས་ཐ་དད་པའམ། རྒྱུ་བ་དང་མི་རྒྱུ་བ་
ལ་སོགས་པའི་དབྱེ་བས་ཕྱེ་བ་སྣ་ཚོགས་ཤིང་རིགས་ཐ་དད་པ་འདི་དག་ཀྱང་། །
ཡོན་ཏན་གསུམ་པོ་སྙིང་སྟོབས་དང་རྡུལ་དང་མུན་པའི་ཚུལ་མི་འདྲ་ཞིང་དེ་་་
ལས་མི་འདའ་སྟེ། ཡོན་ཏན་གསུམ་པོ་འདི་དག་དང་ནམ་ཡང་འབྲལ་བར་མི་་
འགྱུར་རོ། །དེ་བཞིན་རང་ཁམས་མ་སྙོམས་པའི། རྒྱུ་ཡང་གནས་སྐབས་ཐམས་་
ཅད་དུ། ནད་རིགས་ཉེས་པ་གསུམ་མི་འབྲལ། ཞེས་བྱ་བ་ལ། དཔེ་དེ་བཞིན་དུ་་
རང་ཁམས་མ་སྙོམས་པའི་རྒྱུ་ཡང་དུས་དང་གནས་སྐབས་ཐམས་ཅད་དུ། ནད་
ཀྱི་རིགས་སུ་བཤད་པ་ཉེས་པ་གསུམ་དང་ནམ་ཡང་མི་འབྲལ་ལོ། །ཞེས་བཤད།
༢ རིང་རྒྱུའི་ནད་ཀྱི་ཁྱད་པར།
རིང་རྒྱུའི་ནད་ཀྱི་ཁྱད་པར་སྟོན་པ་ནི། ཁྱད་པར་རྒྱུ་ནི་མ་རིག་ལས་་་
• 202 •



བྱུང་བའི། །འདོད་ཆགས་ཞེ་སྡང་གཏི་མུག་དུག་གསུམ་ལས། །འབྲས་
བུ་རླུང་མཁྲིས་བད་ཀན་ཉེས་པ་སྐྱེད། །ཞེས་པའི་དོན་རིང་རྒྱུའི་ནང་ནས་
ཁྱད་པར་གྱི་རྒྱུ་ནི་རྩ་བ་མ་རིག་པ་ལས་བྱུང་བའི་འདོད་ཆགས་དང་ཞེ་སྡང་་་་
དང་། གཏི་མུག་དང་དུག་གསུམ་ལས་འབྲས་བུ་རླུང་དང་མཁྲིས་པ་དང་བད་་་
ཀན་དང་ཉེས་པ་གསུམ་བསྐྱེད་དེ་མ་རིག་པ་ལས་དུག་གསུམ་འབྱུང་བ་ནི་་་་་
བརྒྱུད་ནས་འབྱུང་བས་བརྒྱུད་རྒྱུ་ཡིན་ནོ། །
༢ ནད་ཀྱི་ཉེ་བའི་རྒྱུ།
ནད་ཀྱི་ཉེ་བའི་རྒྱུ་སྟོན་པ་ནི། ཉེ་རྒྱུ་རླུང་དང་མཁྲིས་པ་བད་ཀན་་་་་
གསུམ། །རྣམ་པར་མ་གྱུར་ནད་ཀྱི་རྒྱུར་འགྱུར་ཏེ། །རྣམ་འགྱུར་མ་་་་་
སྙོམས་ནད་ཀྱི་ངོ་བོ་ཡིན། །ལུས་དང་སྲོག་ལ་གནོད་ཅིང་གདུང་བས་སོ། །
ཞེས་པའི་དོན། ནད་ཀྱི་ཉེ་བའི་རྒྱུ་ནི་རླུང་དང་མཁྲིས་པ་དང་བད་ཀན་དང་་་་
གསུམ་པོ་ཡིན་ཞིང་། དེ་ཡང་རྣམ་པར་མ་གྱུར་པ་རང་གནས་པ་ནད་ཀྱི་་་་་
གཞིའམ་རྒྱུར་འགྱུར་བ་དེ་འཕེལ་ཟད་ལ་སོགས་པས་རྣམ་པར་གྱུར་ཏེ་་་་་་
སྙོམས་པ་ནད་ཀྱི་ངོ་བོ་ཡིན་ལ་ལུས་དང་སྲོག་ལ་གནོད་ཅིང་གདུང་བས་ནད་་་
ཅེས་སོ། །
རྣམ་འགྱུར་མ་སྙོམས་པའི་རྒྱས་བཤད་ལས། མཁྲིས་པའི་སྐབས་སྟོན་པ་ནི།
མཁྲིས་པ་འཁྲུགས་པས་ལུས་ཟུངས་བསྲེག་པར་བྱེད། །འདི་ནི་མེའི་་་་
རང་བཞིན་ཚ་བ་སྟེ། །སྨད་དུ་གནས་ཀྱང་སྟོད་དུ་འབར་བར་བྱེད། །
ཚ་བའི་ནད་ཀུན་འདི་ལས་མ་སྐྱེས་མེད། །ཅེས་པའི་དོན། མཁྲིས་པ་་་་༌་
• 203 .



འཁྲུགས་པས་ལུས་ཟུངས་རྣམས་བསྲེག་ཅིང་མ་རུང་པར་བྱེད་ལ་འདི་ནི་མེའི་
རང་བཞིན་ཅན་ཚ་བའི་ངོ་བོ་ཡིན་པ་སྟེ། ཡུལ་སྨད་ན་གནས་ཀྱང་སྟོད་དུ་མེ་་
ལྟར་འབར་བར་བྱེད་པས་མགོ་ན་བ་ལ་སོགས་པ་འབྱུང་བ་ཡིན་ལ་ཚ་བའི་ནད་
ཀུན་མཁྲིས་པ་འདི་ལས་མ་སྐྱེད་པ་མེད། ཅེས་པའོ། །
བད་ཀན་གྱི་སྐབས་སྟོན་པ་ནི། བད་ཀན་འཁྲུགས་པས་ལུས་ཀྱི་མེ་་་
དྲོད་འཇོམས། །འདི་ནི་ས་ཆུའི་རང་བཞིན་ལྕི་ལ་བསིལ། །སྟོད་ན་་་༌༌
གནས་ཀྱང་སྨད་དུ་ལྷུང་བར་བྱེད། །གྲང་བའི་ནད་ཀུན་འདི་ལས་མ་
གྱུར་མེད། །ཅེས་པའི་དོན། བད་ཀན་འཁྲུགས་པས་ལུས་ཀྱི་མེ་དྲོད་འཇོམས་་
པར་བྱེད་པ་སྟེ། འདི་ནི་ས་དང་ཆུའི་རང་བཞིན་ཤིན་ཏུ་ལྕི་ལ་བསིལ་བ་སྟེ།
ཡུལ་སྟོད་ན་གནས་ཀྱང་ལྕི་བས་སྨད་དུ་ལྷུང་བར་བྱེད་ཅིང་། ངོ་བོ་བསིལ་བའི་
དོན་གྱིས་གྲང་བའི་ནད་ཀུན་བད་ཀན་འདི་ལས་མ་གྱུར་པ་མེད་ཅེས་པའོ། །
རླུང་གི་སྐབས་སྟོན་པ་ནི། རླུང་ནི་ཚ་གྲང་གཉིས་ཀ་ཁྱབ་བྱེད་དེ། །
ཉི་མར་ལྡན་པས་སྲེག་པའི་གྲོགས་བྱེད་ལ། །ཟླ་བར་ལྡན་པས་བསིལ་
བའི་གྲོགས་བྱེད་དེ། །སྟོད་སྨད་ཕྱི་ནང་མ་ལུས་ཁྱབ་པར་རྒྱུ། །ཚ་གྲང་
གཉིས་ཀ་འཁྲུགས་ཤིང་སློང་བར་བྱེད། །དེ་བས་རླུང་ནི་ནད་ཀུན་མ་་
ལུས་རྒྱུ། །ཞེས་པའི་དོན། རླུང་ནི་ནད་ཚ་བ་དང་གྲང་བ་གཉིས་ཀ་ལ་ཁྱབ་པར་
བྱེད་དེ། ཉི་མར་ལྡན་པས་ཞེས་པ་ཚ་བ་དང་ལྡན་པས་ཚ་བ་འཕེལ་ཏེ་སྲེག་པའི་
གྲོགས་བྱེད་ལ། ཟླ་བར་ལྡན་པས་ཞེས་པ་གྲང་བ་དང་ལྡན་པས་བསིལ་བའི་་་་
གྲོགས་བྱེད་དེ་གྲང་བ་འཕེལ་བར་བྱེད་པ་ཉིད་དེ། ཡུལ་དཔྱི་རྐེད་ལ་གནས་་་་་
ཀྱང་ཁྱབ་བྱེད་ཡིན་པས་ལུས་ཀྱི་སྟོད་སྨད་ཕྱི་ནང་མ་ལུས་པ་ཁྱབ་པར་རྒྱུ་ལ་ཚ་
བ་དང་གྲང་བ་གཉིས་ཀ་ལ་འཁྲུགས་ཤིང་སློང་བར་བྱེད་པ་ཡིན་ཏེ། དེ་བས་ན་
• 204 •



རླུང་ནི་ནད་ཀུན་མ་ལུས་པར་ཁྱབ་བྱེད་དུ་རྒྱུ་ཞེས་པའོ། །
འདི་དག་དོན་ལ་མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། ཟུང་
དུ་འཇུག་པ་རླུང་གི་མཆོག ཡང་དག་སྦྱོར་བས་དོན་གཉིས་བྱེད། ཉི་མར་ལྡན་
པས་སྲེག་བྱེད་པ། ཟླ་བར་ལྡན་པས་བསིལ་བྱེད་པ། ཞེས་བཤད་པ་དེ་བཞིན་དུ།
རླུང་ནི་ཟུང་དུ་འཇུག་པས་ན། བད་ཀན་ལྡན་པས་བསིལ་བར་འགྱུར། མཁྲིས་
པ་ལྡན་པས་ཚ་བ་ཡིན། ཞེས་བཤད་པའི་ཕྱིར་རོ། ཞེ་ན་འདིར་ལན་བརྗོད་པར་
བྱ་སྟེ། རླུང་གྲང་བ་དང་དྲི་བ་ཉི་མ་ཡིན་པ་ནི་བདེན་མོད་ཀྱིས། དེ་ཟུང་དུ་་་་་
འཇུག་པ་ཡིན་ཡང་དེ་ཙམ་གྱི་དྲོ་བས་གྲང་བའི་ངོ་བོ་མེད་པར་མི་འགྱུར་རོ། །
རླུང་གི་མཚན་ཉིད་གྲང་བ་ཡིན་པར་བཤད་པའི་དགོས་པ་ནི་འདི་ཡིན་ཏེ།
འདི་ལ་དྲོ་བས་ཉེ་བར་ཞི་བར་འགྱུར་རོ། །ཞེས་བསྟན་པར་བྱེད་ཕྱིར་དེ་སྐད་་་་
སྨོས་པ་ཡིན་ནོ། །ཞེས་བཤད། ཅེས་ནད་ཀྱི་རྒྱུ་(བསྟན་པའི་》ལེའུ་བརྒྱད་པ་་་་
གསུངས་སོ། ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས་ནད་ཀྱི་རྒྱུ་བསྟན་པའི་ལེའུ་སྟེ་བརྒྱད་པའོ། །ལེའུ་
བརྒྱད་པ་རྒྱས་པར་བཤད་ཟིན་ཏོ།།
ལེའུ་དགུ་པ། ནད་ཀྱི་རྐྱེན་བསྟན་པ།
ད་ནི་ནད་ཀྱི་རྐྱེན་བསྟན་པའི་ལེའུ་དགུ་པ་བཤད་པར་བྱ་སྟེ་དེ་ཡང་ལེའུ་
འདི་གསུངས་ཤིང་ཉན་པར་གདམས་པ་དང་། གཞུང་དོན་དངོས་གཉིས་ལས།
དང་པོ་ནི། དེ་ནས་དྲང་སྲོང་རིག་པའི་ཡེ་ཤེས་ཀྱིས་འདི་སྐད་ཅེས་
• 205 •



གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག། །ཅེས་པ་སྟེ། ལེའུ་བརྒྱད་པ་
གསུངས་ཟིན་པ་དེ་ནས། ཡང་དྲང་སྲོང་རིག་པའི་ཡེ་ཤེས་ཀྱིས་དྲང་སྲོང་ཡིད་་
ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་ནས། དྲང་སྲོང་ཆེན་པོ་་་
ཉོན་ཅིག ཅེས་ལེའུ་དགུ་པ་ཉན་པར་གདམས་པའོ། །
གཉིས་པ་གཞུང་དོན་དངོས་ལ་ནད་ཀྱི་རྐྱེན་སྟོན་པ་ལ། མདོར་བསྟན་་་་
དང་། རྒྱས་བཤད་གཉིས་ལས། མདོར་བསྟན་ནི། རྒྱུ་ལས་སྐྱེད་པར་བྱེད་་་་
པའི་རྐྱེན་གསུམ་ནི། །སྐྱེད་མཆེད་གསོག་ལྡང་སློང་རྐྱེན་རྣམ་པ་གསུམ།།
སྐྱེ་ཞིང་མཆེད་པར་བྱེད་པའི་སྐྱེད་མཆེད་དེ། །གསོག་ཅིང་ལྡང་བར་་་
བྱེད་པས་གསོག་ལྡང་ཞེས། །བསགས་པ་སློང་བར་བྱེད་པས་སློང་རྐྱེན་
ཡིན། །ཞེས་པའི་དོན། ནད་ཀྱི་རྒྱུ་ཉེས་གསུམ་ལས་འཕེལ་ཟད་སོགས་ཀྱི་ནད་་
སྐྱེད་པར་བྱེད་པའི་རྐྱེན་གསུམ་སྟེ། སྐྱེ་མཆེད་དང་གསོག་ལྡང་དང་སློང་རྐྱེན་་་
དང་རྣམ་པ་གསུམ་ཡིན་ལ། སྐྱེ་མཆེད་ཀྱི་དོན་ཡང་ནད་སྐྱེ་ཞིང་འཕེལ་བས་་་
མཆེད་པར་བྱེད་པས་སྐྱེ་མཆེད་དེ། ནད་གསོག་ཅིང་ལྡང་བར་བྱེད་པས་གསོག་
ལྡང་ཞེས་བྱ་ལ། ནད་བསགས་པ་སློང་བར་བྱེད་པས་ན་སློང་རྐྱེན་ཡིན་ཞེས་པའོ།།
༡ སྐྱེ་མཆེད་ཀྱི་རྐྱེན།
རྒྱས་པར་བཤད་པ་ལ། སྐྱེ་མཆེད་ཀྱི་སྡོམ་ནི། སྐྱེ་མཆེད་དུས་དང་་་་
དབང་པོ་སྤྱོད་ལམ་རྣམས། །དམན་ལྷག་ལོག་པས་ནད་རྣམས་སྐྱེད་་་་
པར་བྱེད། །ཅེས་པའི་དོན། ནད་སྐྱེ་ཞིང་མཆེད་པར་བྱེད་པ་ལ་ཡང་། ཡུལ་གྱི་
དུས་དང་དབང་པོའི་ལས་དང་སྤྱོད་ལམ་རྣམས་ཏེ། དེ་ཡང་དམན་པ་དང་ལྷག་
• 206 •



པ་དང་ལོག་པས་ནད་རྣམས་སྐྱེད་པར་བྱེད་ཅེས་པའོ། །
༡ དུས་དམན་ལྷག་ལོག་པ།
དུས་ཀྱི་རྒྱས་བོཤད་ནི། དུས་ནི་ཚ་དུས་གྲང་དུས་ཆར་དུས་གསུམ། །
དམན་པ་ཚ་གྲང་ཆར་པ་ཆུང་བ་སྟེ། །ལྷག་པ་ཆེ་དྲགས་ལོག་པ་མེད་་་
པའོ། །ཞེས་པའི་དོན། ནད་སྐྱེ་ཞིང་མཆེད་པའི་དུས་ནི་སོས་ཀ་ཚ་བའི་དུས་་་
དང་། དགུན་གྲང་བའི་དུས་དང་། དབྱར་ཆར་པའི་དུས་དང་གསུམ་ཡིན་པ་ལ་
དམན་པ་སྟེ་ཚ་བའི་དུས་ཚ་བ་ཆུང་བ་དང་། གྲང་བའི་དུས་གྲང་བ་ཆུང་བ་་་་
དང་། ཆར་གྱི་དུས་ཆར་པ་ཆུང་བ་སྟེ་དམན་པ་དང་། དེ་བཞིན་དུ་ཚ་བའི་དུས་
ལྷག་པར་ཚ་བ་ཆེ་དྲགས་པ་དང་། གྲང་བའི་དུས་ལྷག་པར་གྲང་བ་དང་། ཆར་
གྱི་དུས་ཆར་ཆེ་དྲགས་པ་རྣམས་ནི་ལྷག་པ་ཡིན་ལ། ལོག་པ་ནི་དུས་ལོག་པ་སྟེ།
ཚ་དུས་ན་གྲང་བ་དང་། གྲང་དུས་ན་ཚ་བ་དང་། ཆར་གྱི་དུས་ན་ཆར་ཤིན་ཏུ་
ཆུང་བ་ཡང་དུས་ལོག་པ་ཡིན་པས་ནད་སྐྱེ་ཞིང་མཆེད་པའི་རྐྱེན་བྱེད་ཡིན་ལ་་་
སྐྱོན་དེ་རྣམས་མེད་པ་ནི། མཉམ་པའི་སྦྱོར་བ་སྟེ་ ནད་མེད་པའི་རྒྱུ་ཡིན་པའོ། །
ཞེས་པའི་དོན་ཏོ།།
རྒྱས་བཤད་ནི། མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དུས་་་
དོན་ལས་ཀྱི་སྦྱོར་བ་རྣམས། དམན་དང་ལོག་པ་ལྷག་པ་དང་། ཡང་དག་སྦྱོར་
བ་ནད་དང་ནི། ནད་མེད་རྒྱུ་ཅིག་ཡིན་ཞེས་བྱ། ཞེས་བྱ་བ་ཡིན་ཏེ། དེ་ལ་དུས་
ནི་བསིལ་བ་དང་ཚ་བ་དང་ཆར་འབབ་པའི་དུས་དང་གསུམ་མོ། །དོན་ནི་་་་་
འབྱུང་བ་ཆེན་པོའི་ཡོན་ཏན་སྒྲ་དང་རེག་བྱ་དང་། གཟུགས་དང་རོ་དང་དྲིའོ
་དེ་ཡང་ལུང་ལས། དོན་ནི་སྒྲ་སོགས་ཡིན་ཞེས་བྱ། སྤྱོད་ཡུལ་ཡུལ་དང་ཡོན་་་་་
ཏན་ཡིན། ཞེས་བཤད་པ་ཡིན་ནོ། །ལས་ནི་བྱ་བ་སྟེ། ལུས་དང་ངག་དང་ཡིད་
• 207 •



ཀྱི་ཀུན་ཏུ་སྤྱོད་པའོ། །དེ་ལྟར་དུས་དང་དོན་དང་ལས་ནི་དུས་སྟོན་ལས་ཏེ་དེ་་
རྣམས་ཀྱི་སྦྱོར་བ་ནི་འབྲེལ་པའོ། །ཇི་ལྟ་བུ་ཞེ་ན། དམན་དང་ལྷག་པ་ལོག་པ་
དང་། ཞེས་བྱ་བ་དང་། དེ་བཞིན་དུ་ཡང་དག་པའི་སྦྱོར་བ་སྟེ་གང་དུས་ལ་་་་་་
སོགས་པའི་སྦྱོར་བ་དམན་པ་དང་། ལོག་པ་དང་། ལྷག་པ་སྟེ། དེ་ནི་ནད་ཀྱི་རྒྱུ་
གཅིག་པུ་ཡིན་ལ་དེ་རྣམས་ཉིད་ཀྱི་ཡང་དག་པའི་སྦྱོར་བ་གང་ཡིན་པ་དེ་ནི་་་་
ནད་མེད་པའི་རྒྱུ་གཅིག་པུ་ཡིན་ནོ། །དེ་ལ་ཡང་དག་པའི་སྦྱོར་བ་སྨོས་པ་ནི།
ནད་དང་ནད་མེད་པའི་རྒྱུ་གོ་རིམ་བཞིན་ཤེས་པར་བྱ་བའི་ཕྱིར་རོ། །འདི་ལོག་
གཅིག་དུ་བསྟན་པ་ཡིན་ནོ།། །
རྒྱུ་གཅིག་ཡིན་ཞེས་བྱ་བ་ནི། རྒྱུ་གཅིག་པུ་ཡིན་པ་སྟེ་གཅིག་གི་སྒྲ་ནི་གཙོ་
བོར་གྱུར་པའི་ཚིག་ཡིན་ནོ། །དེ་ཡང་དཔེར་ན་གཞུ་འཛིན་པ་ནི་སྲིད་གྲུབ་་་
གཅིག་པུ་ཡིན་ནོ། །ཞེས་ཟེར་བ་ལྟ་བུའོ། །དུས་ཀྱི་སྦྱོར་བ་དམན་པ་ནི། རང་གི་
རང་བཞིན་ལས་ཉམས་པའོ། །ལྷག་པའི་སྦྱོར་བ་ནི་རང་གི་རང་བཞིན་ལས་་་་་
ལྷག་པར་གྱུར་པའོ། །ལོག་པའི་སྦྱོར་བ་ནི། རང་གི་རང་བཞིན་ལས་ཕྱིན་ཅི་་་་
ལོག་ཏུ་བྱེད་པའོ། །དེ་ཡང་དཔེར་ན་དམན་པའི་བསིལ་བ་དང་། དམན་པའི་ཚ་
བ་དང་། དམན་པའི་ཆར་ནི་དམན་པའི་སྦྱོར་བའོ། །དཔེར་ན་གྲང་བའི་དུས་་་
ཀྱི་གནས་སྐབས་སུ་ཤིན་ཏུ་ཚ་བ་དང༌། ཚ་བའི་དུས་ཀྱི་གནས་སྐབས་སུ་ཤིན་ཏུ་
གྲང་བ་ནི་ལོག་པའི་སྦྱོར་བའོ། །དཔེར་ན་ལྷག་པར་བསིལ་བ་དང་ལྷག་པར་ཚ་
བ་དང་ལྷག་པར་ཆར་འབབ་པ་ནི་ལྷག་པའི་སྦྱོར་བ་སྟེ་སྦྱོར་བ་འདི་གསུམ་ནི་་
ནད་ཀྱི་རྒྱུ་ཡིན་ནོ། །
མཉམ་པའི་སྦྱོར་བ་ནི་ཡང་དག་པའི་སྦྱོར་བ་ཏེ། རང་བཞིན་ཇི་ལྟ་བ་་་་་
བཞིན་དུ་གནས་པ་ནི་ནད་མེད་པའི་རྒྱུ་ཡིན་ནོ་ཞེས་དང་། དུས་ཀྱང་གྲང་དང་
• 208 •



ཚ་བ་དང་། ཆར་དུས་དབྱེ་བ་གསུམ་དུ་འདོད། ཞེས་བྱ་བ་ལ། དེ་བཞིན་དུ་་་
དུས་ཀྱང་གྲང་བ་དང་ཚ་བ་ལ་སོགས་པའི་དབྱེ་བས་རྣམ་གསུམ་ཡིན་ཏེ། དེ་ལ་
གྲང་བ་ནི་དགུན་སྟོད་དང་དགུན་སྨད་ཅེས་བྱ་བའོ། །ཚ་བ་ནི་སོས་ཀའོ། །
དབྱར་ནི་ཆར་གྱི་དུས་སོ། །དེའི་དམན་པའི་སྦྱོར་བ་དང་། ལྷག་པའི་སྦྱོར་བ་་་
དང་། ལོག་པའི་སྦྱོར་བ་བསྟན་པའི་ཕྱིར། དེ་དམན་གྲང་སོགས་ཆུང་བ་དང་།
ལྷག་སྦྱོར་ཤིན་ཏུ་ཆེ་མཚན་ཉིད། རང་གི་མཚན་ཉིད་ཕྱིན་ཅི་ལོག ལོག་པའི་་་
སྦྱོར་པ་ཡིན་པར་བཤད་ཅེས་བྱ་བ་ལ། དེ་བཞིན་དུ་གྲང་བ་དང་ཚ་བ་དང་ཆར་
གྱི་དུས། དགུན་དང་སོས་ཁ་དང་དབྱར་ཞེས་པའི་མཚན་ཉིད་ཅན་སྔར་ཇི་ཙམ་
གྱི་ཚད་དུ་བསྟན་པ་དེ་ལས་གང་ཆུང་ཞིང་ཤིན་ཏུ་དམན་པར་སྣང་བ་དེ་ཉིད་
ནི་དུས་དང་མི་སྦྱོར་བ་ཡིན་པས་ན་ཆུང་བའམ་དམན་པའི་སྦྱོར་པ་ཞེས་བྱའོ། །
ལྷག་པའི་སྦྱོར་བ་ནི་གང་གསུམ་པོ་དེ་དག་རང་གི་ཚད་ལས་ཀྱང་ཆེས་ལྷག་པར་
སྟོན་པ་དེ་ནི་ལྷག་པའི་སྦྱོར་བ་ཞེས་བྱའོ། །ལོག་པའི་སྦྱོར་བ་ནི། ཡང་རང་གི་་
མཚན་ཉིད་ལས་ཕྱིན་ཅི་ལོག་པ་སྟེ། ཇི་ལྟར་དགུན་གྱི་དུས་སུ་དྲོ་བ་དང་། སོས་
ཀའི་དུས་སུ་གྲང་བ་དང་། དབྱར་གྱི་དུས་སུ་ཆར་མི་འབབ་པའོ། །ཞེས་བཤད་
དོ། །ལྷག་པར་ཆེ་དྲགས་ལོག་པ་མེད་པའོ། །ཞེས་པའི་སྐབས་ཀྱི་མེད་པའོ། ཞེས་
པའི་དོན། འགྲེལ་བྱེད་མཁན་རྣམས་ཀྱིས་མ་གོ་བར་བཤད་པ་ཅི་ཡང་མ་བྱས་་
པའོ། ། །
༢ དབང་པོ་དམན་ལྷག་ལོག་པ།
དབང་པོའི་ལས་རྒྱས་པར་བཤད་པ་ནི། དབང་པོ་ལྔ་དང་དེ་ཡི་ཡུལ་་
ལྔ་པོ། །ཆུང་ངམ་དེ་ལ་མི་སྦྱོར་དམན་པ་སྟེ། །ཤས་ཆེར་གཏད་པ་ལྷག་
པའི་སྦྱོར་བ་ཡིན། །ཤིན་ཏུ་ཉེ་དང་རིང་བ་ཆེ་དང་ཆུང་། །འཇིགས་་་
• 209 •



དང་མི་སྡུག་ལོག་པའི་སྦྱོར་བ་བཤད། །ཅེས་པའི་དོན། མིག་དང་སྣ་དང་་
རྣ་བ་དང་ལྕེ་དང་ལུས་ཏེ། དབང་པོ་ལྔ་དང་དེའི་ཡུལ་གཟུགས་དང་། སྒྲ་དང་།
དྲི་དང་། རོ་དང་། རེག་བྱ་ལྔ་པོ་དག་ལ་དབང་པོ་ལྔ་པོ་ཅུང་ཟད་ལོངས་སྤྱོད་པ་
སྟེ། ཆུང་ངམ་ཡུལ་ལྔ་པོ་དེ་ལས་དབང་པོ་ལྔ་ལ་མི་སྦྱོར་བ་སྟེ་ལོངས་མི་སྤྱོད་པ་
ལ་དམན་པ་ཞེས་བྱ་སྟེ། དཔེར་ན་མིག་གིས་གཟུགས་ལ་ཅུང་ཟད་བལྟ་བ་དང་
མི་བལྟ་བ་དང་། རྣ་བས་སྒྲ་ཅུང་ཟད་ཉན་པ་དང་མི་ཉན་པ་དང་། སྣས་དྲི་་་་
ཅུང་ཟད་ནོམ་པའམ་མི་རྣམ་པའམ། ལྕེས་རོ་ཅུང་ཟད་མྱང་པའམ་མི་མྱང་པ་་
དང་། ལུས་ཀྱིས་རེག་བྱ་ཅུང་ཟད་བརྟེན་པའམ་མི་བརྟེན་པ་ལྟ་བུའོ། །དབང་
པོ་ལྔ་ཡུལ་ལྔ་ལ་ཤས་ཆེར་གཏད་པ་སྟེ་ཧ་ཅང་ཆགས་པས་མིག་གཟུགས་ལ་་་་་
མཆོག་ཏུ་ཞེན་པ་དང་། དེ་བཞིན་དུ་རྣ་བ་སྒྲ་ལ་ཞེན་པ་དང་། སྣ་དྲི་ལ་ཞེན་པ་
དང༌། ལྕེ་རོ་ལ་ཞེན་པ་དང་། ལུས་རེག་བྱ་ལ་མཆོག་ཏུ་ཞེན་པ་རྣམས་ནི་ལྷག་་
པའི་སྦྱོར་བ་ཡིན་ནོ། །ཡུལ་དེ་དག་གི་གནས་དང་གོས་ཀྱི་ཁྱད་པར་ནི། གཟུགས་
སྒྲ་དྲི་གསུམ་ཤིན་ཏུ་ཉེ་བ་དང་རིང་བ་དང་ཡུལ་ལྔ་ཀ་བོངས་ཆེ་བ་དང་ཆུང་བ་
ནི་ཡུལ་གྱི་ཁྱད་པར་རོ། །གཟུགས་འཇིགས་པ་དང་མི་སྡུག་པ་མཐོང་བ་དང་སྒྲ་
མི་སྙན་པ་ཐོས་པ་དང་། དྲི་མི་ཞིམ་པ་སྒོམ་པ་དང་། རོ་མི་འཕྲོད་པའམ་མི་་་་
ཞིམ་པ་མྱང་བ་དང་། ལུས་ཀྱི་རེག་བྱ་གོས་རྩུབ་པ་ལ་སོགས་པ། གྲང་ནད་ཅན་
གྱིས་ཆུ་བསིལ་པོའི་ཁྲུས་དང་། ཚ་ནད་ཅན་གྱིས་འབྲུ་མར་གྱི་བྱུག་པ་ལ་སོགས་
པ་ནི་ལོག་པའི་སྦྱོར་བར་བཤད་དེ། དབང་པོ་ལྔའི་ལས་དམན་པའམ་ལྷག་་་་
པའམ་ལོག་པའི་སྦྱོར་བས་ཀྱང་སྐྱེ་ཞིང་མཆེད་པའི་རྐྱེན་བྱེད་ཅེས་པའོ། །
འདི་དག་གི་དོན་རྒྱས་པར་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་
ཟེར་ལས། དེ་རྣམས་ཀྱི་ནི་ལྡང་བའི་རྒྱུ། དབང་དོན་མི་འཚམ་འཕྲད་པ་དང་།
• 210 •



ལམས་ (དུས་ ༽ དང་ཉེས་པའི་ལས་རྣམས་སོ། །ཞེས་བྱ་བ་ལ་རླུང་ལ་སོགས་་
པ་དེ་རྣམས་ཀྱང་ལྡང་ཞིང་འཁྲུག་པར་བྱེད་པའི་རྒྱུ་ནི་མིག་ལ་སོགས་པའི་་་་་
དབང་པོའི་དོན་མི་མཐུན་ཞིང་འཚམ་པ་མ་ཡིན་པ་དང་འཕྲད་ཅིང་འབྲེལ་བ་
དང་། དུས་མི་འདྲ་བ་སྟེ་གྲང་བ་དང་དྲོ་བ་དང་། ཆར་ལ་སོགས་པ་དང་། དེ་་
བཞིན་དུ་ལས་ཉེས་པར་སྤྱད་པ་ཚེ་སྔ་མའམ་འདིར་ལུས་དང་ངག་དང་ཡིད་
རྣམ་པ་གསུམ་གྱི་ལས་མི་དགེ་བ་བྱས་པ་དེ་ཐམས་ཅད་ནི་རླུང་ལ་སོགས་པ་་་་
འཁྲུག་ཅིང་ལྡང་བའི་རྒྱུ་ཡིན་ནོ། །དེ་ཡང་། དམན་ལྷག་ལོག་སྦྱར་བས། དབྱེ་བ་
རྣམ་པ་གསུམ་དུ་འགྱུར་ཞེས་བྱ་བ་ལ། གང་རླུང་ལ་སོགས་པ་འདི་དག་གི་རྒྱུའི་
ཚུལ་སྔར་རྣམ་པར་དབྱེ་བ་བྱས་སུ་ཟིན་ཀྱང་། ཡང་དེ་དམན་པ་དང་ལྷག་པ་
དང་ལོག་པའི་སྦྱོར་བས་དབྱེ་བ་རྣམ་པ་གསུམ་དུ་འགྱུར་ཏེ་སྔ་མ་དེ་དག་རེ་རེ་
བཞིན་ཡང་ཞིང་གསུམ་དུ་འགྱུར་བ་ཡིན་ནོ། །དབང་དོན་རང་ཡུལ་ཆུང་ངུའམ།
མི་སྦྱོར་བ་ནི་དམན་པ་སྟེ། ཤས་ཆེར་གཏད་པ་ལྷག་སྦྱོར་བ། ཞེས་བྱ་བ་ལ།
གང་མིག་ལ་སོགས་པའི་དབང་པོ་རྣམས་གཟུགས་ལ་སོགས་པའི་ཡུལ་རྣམས་ལ་
རང་གི་ཡུལ་ཆུང་ངུ་ལ་སྦྱོར་བ་དང་། རང་གི་ཡུལ་ལ་མི་སྦྱོར་ཞིང་མ་ཚང་བ་དེ་
ནི་དམན་པའི་སྦྱོར་བ་ཞེས་བྱའོ། །ཡང་རང་གི་ཡུལ་ལ་ཤས་ཆེར་གཏད་ཅིང་་་་
བརྟེན་དྲགས་པ་ནི་ལྷག་པའི་སྦྱོར་བ་ཞེས་བྱའོ། །རབ་ཕྲའི་འོད་དང་འཇིགས་་
པ་དང་། ཤིན་ཏུ་ཉེ་དང་ཤིན་དུ་རིང༌། ཡིད་དུ་མི་འོང་མི་སྡུག་པའི། གཟུགས་
ལ་མིག་ནི་བལྟ་བྱེད་པ། ལོག་སྦྱོར་དེ་ནི་མི་བཟད་ཡིན། ཞེས་བྱ་བ་ལ་ལོག་པའི་
སྦྱོར་བ་ནི་རང་རང་གི་དབང་པོའི་ཡུལ་རབ་ཏུ་ཕྲ་བའི་འོད་མིག་གི་དབང་པོས་
བལྟ་ཞིང་བརྟག་པར་བྱེད་པ་དེ་ནི་རང་གི་ཡུལ་ལ་ལོག་པར་སྦྱོར་བ་ཡིན་ནོ། །
དེ་བཞིན་དུ་ཤིན་ཏུ་འཇིགས་པའི་གཟུགས་ལ་བལྟ་བ་ལ་སོགས་པ་རྗེས་སུ་མི་་
• 211 •



མཐུན་ཞིང་གནོད་པ་སྐྱེད་པར་བྱེད་པ་དག་ཀྱང་ལོག་པའི་སྦྱོར་བ་ཡིན་ཏེ། དེ་
དག་གི་ཤིན་ཏུ་མི་བཟད་ཅིང་འཇིགས་པ་ཡིན་ནོ། །དེ་བཞིན་རབ་གྲགས་རུལ་
ལ་སོགས། དབང་དོན་ཇི་བཞིན་ཤེས་པར་བྱ། ཞེས་བྱ་བ་ལ། ཕྱོགས་འདིར་བསྡུ་
བ་ནི་རབ་ཏུ་གྲགས་པའི་དོན་རབ་ཏུ་མཐོང་བ་དང་། རུལ་བ་ལ་སོགས་པ་ཡང་
ལོག་པའི་སྦྱོར་བའི་རང་བཞིན་ཅན་ཡིན་པར་ཅི་ལྟ་བ་བཞིན་དུ་ཤེས་པར་བྱའོ།།
དེ་ཡང་ཇི་ལྟར་མྱ་ངན་སྐྱེད་པ་ལ་སོགས་པའི་སྒྲ་མི་སྡུག་པ་དྲག་པོ་རྣ་བའི་་་་་་
དབང་པོས་ཐོས་པ་ནི་ལོག་པའི་སྦྱོར་བར་འགྱུར་རོ། །གང་གི་ཚེ་རུལ་ཅིང་ཞིག་
པར་གྱུར་ཅིང་མི་གཙང་པར་མྱག་པ་ལ་སོགས་པའི་དྲི་མི་སྡུག་པ་སྣའི་དབང་་་་
པོས་ཚོར་བ་ན་རང་གི་ཡུལ་དྲི་ཞེས་བྱ་བ་འདི་སྣའི་དབང་པོའི་ལོག་པའི་སྦྱོར་་
བ་ཡིན་ནོ། །སོགས་པའི་སྒྲས་ནི་ལྕེའི་ཡུལ་ལན་ཚྭ་ཤས་ཆེར་བྲོ་བ་ལ་སོགས་པ་
དང་། དེ་བཞིན་ཏུ་རེག་བྱའི་ཡུལ་ཤིན་ཏུ་ཚ་བ་དང་། ཤིན་ཏུ་གྲང་པ་ལ་སོགས་
པ་ནི་རང་གི་ཡུལ་ལོག་པའི་སྦྱོར་བ་ཡིན་པར་བསྟན་ཏེ། དེ་དག་ནི་ལྡང་བའི་རྒྱུ་
ཡིན་པར་བཤད་དོ། །
འདི་དག་ཐམས་ཅད་ནི་དྲང་སྲོང་ཙ་ར་ཀས་གསལ་བ་ཁོ་ནར་བཤད་དེ།
དེ་ཡང་རང་གི་ནུས་པས་ཤས་ཆེར་བལྟ་བ་ནི་ལྷག་པར་སྦྱོར་བའོ། །ཕྱིས་མི་་་་
མཐོང་བར་གྱུར་པ་ནི་དམན་པའི་སྦྱོར་བའོ། །ཕྲ་བ་དང་ཤིན་ཏུ་ཐག་ཉེ་བ་དང་
ཤིན་ཏུ་ཐག་རིང་བ་དང་། དྲག་ཅིང་མི་བཟད་པ་དང་། འཇིགས་པ་དང་། ཞེ་
འགྲས་པ་དང༌། འཇིགས་སུ་རུང་བ་དང་། མི་སྡུག་པ་དང་། སྐྲག་པར་བྱེད་པ་
ལ་སོགས་པའི་གཟུགས་མཐོང་བ་ནི་ལོག་པའི་སྦྱོར་བའོ། །དེ་བཞིན་དུ་རྔ་བོ་ཆེ་
དྲག་ཏུ་བརྡུང་བ་ལ་སོགས་པའི་སྒྲ་གསང་མཐོ་བ་ལ་ལྷག་པར་གཏད་དེ་མཉན་
པ་ནི་ལྷག་པའི་སྦྱོར་བའོ། །ཐམས་ཅད་དུ་མི་ཐོས་པ་ནི་དམན་པའི་སྦྱོར་བའོ། །
• 212 •



སྒྲ་རྩུབ་པ་དང་སྡུག་པ་དང་བྲལ་བ་དང་འདར་བའི་སྒྲ་དང་འཇིག་པའི་སྒྲ་ཐོས་
པ་ནི་ལོག་པའི་སྦྱོར་བའོ། །དེ་བཞིན་དུ་འཛག་ཅིང་རུལ་བའི་དྲི་ཤིན་ཏུ་རྣོ་ཞིང་
དྲག་པ་ཤས་ཆེར་སྣོམ་པ་ནི་ལོག་པའི་སྦྱོར་བའོ། །རྣམ་པ་ཐམས་ཅད་དུ་མ་སྣོམ་
པ་ནི་དམན་པའི་སྦྱོར་བའོ། །རུལ་བ་ལ་སྣོམ་པ་ལ་སོགས་པ་ནི་ལོག་པའི་སྦྱོར་་
བའོ། །ཡང་ཁྲུས་ལ་སོགས་པའི་ཚ་བ་དང་། གྲང་ཆེས་པ་བསྟེན་པ་གོ་རིམ་་་་་
འཆོལ་པར་བསྟེན་པ་དང་། གནོད་པ་དང་། མི་གཙང་བ་ལ་སོགས་པ་ནི་ལོག་
པའི་སྦྱོར་བ་ཡིན་ནོ་ཞེས་བཤད། །
༣ སྤྱོད་ལམ་དམན་ལྷག་ལོག་པ།
སྤྱོད་ལམ་གྱི་རྒྱས་བཤད་ནི། སྤྱོད་ལམ་ལུས་ངག་ཡིད་དང་རྣམ་་་་་
གསུམ་སྟེ། །ཆུང་ངམ་མི་སྦྱོར་འཇུག་པ་དམན་པས་དམན། །རྟུན་ངེས་
འཇུག་པ་ལྷག་པའི་སྦྱོར་བ་སྟེ། །ཤུགས་བཀག་བཙིར་གཅུས་མི་དགེ་་་
ལོག་སྦྱོར་རོ། །ཞེས་པའི་དོན། སྤྱོད་ལམ་ལ་དབྱེ་ན་ལུས་ཀྱི་སྤྱོད་ལམ་དང་ངག་
གི་སྤྱོད་ལམ་དང་ཡིད་ཀྱི་སྤྱོད་ལམ་དང་རྣམ་པ་གསུམ་སྟེ། སྤྱོད་ལམ་གྱི་དོན་ནི་
ལུས་ངག་ཡིད་གསུམ་གྱི་ལུས་ཞེས་པའོ། །དེ་དག་ལའང་དམན་པ་དང་ལྷག་པ་
དང་ལོག་པའི་སྦྱོར་བ་གསུམ་གསུམ་ཡོད་པ་ལས། དམན་པ་ལུས་ངག་ཡིད་་་་་་
གསུམ་ལས་ཆུང་ངམ་དེ་ལས་ལ་མི་སྦྱོར་བར་འཇུག་པའི་ནང་ནས་ལས་ཆུང་བ་
ནི་དམན་པ་དང་གཏམ་མི་སྦྱོར་བ་ནི་དམན་པ་ལས་ཡང་ཆེས་དམན་པ་ཞེས་་་
པའོ། །དེའི་དོན་རྒྱས་པར་བཤད་ན། ལུས་ཀྱི་ལས་ཆུང་བ་ནི། ལུས་ཀྱི་ལས་ཆུང་
ངུའམ་ཅུང་ཟད་བྱེད་པ་ནི་དམན་པ་དང༌། མི་སྦྱོར་བར་འཇུག་པ་ནི་ལས་གང་
ཡང་མི་བྱེད་པའམ་ལས་ལ་མི་སྦྱོར་བར་འཇུག་པ་ནི་ཤིན་ཏུ་དམན་པ་དང་། དེ་
བཞིན་དུ་ངག་གི་ལས་ཆུང་ངུ་ནི་དམན་པ་དང་མི་སྨྲ་བ་ལ་འཇུག་པ་ནི་ཤིན་ཏུ་
• 213 •



དམན་པ་དང་། ཡིད་ཀྱི་ལས་རྟོགས་པར་འབྱུང་བ་ཆུང་ངུ་ན་དམན་པ་དང་།
རྟོག་པ་ཤས་ཆེར་མི་འབྱུང་བ་ནི་ཤིན་ཏུ་དམན་པ་ཞེས་པ་སྟེ། འདི་དག་ཀྱང་ཐ་
མལ་པའི་དབང་དུ་བྱས་པ་ཡིན་གྱི་ཁྱབ་པར་ངེས་པ་ནི་མ་ཡིན་ཏེ་ཏིང་ངེ་་་་་་
འཛིན་སྐྱེ་བའི་རྒྱུ་ལུས་ངག་ཡིད་གསུམ་དབེན་པར་གནས་པ་ནི་ནད་ཀྱི་རྒྱུ་མིན་
པའི་ཕྱིར་རོ། །ལྷག་པའི་སྦྱོར་བ་ལ་རྫུན་པ་འཇུག་པ་ཅེས་པ་དྲག་པོར་འཇུག་་་
པའི་དོན་ཡིན་ལ་ལུས་ཀྱི་ལས་རྒྱུག་པ་དང་འཕྱོང་པ་དང་འཛིང་བ་ལ་སོགས་པ་
དྲག་པོར་འཇུག་པ་དང་། ངག་གི་ལས་གླུ་དང་དབྱངས་ལ་སོགས་པ་ཚད་ལས་
བརྒལ་བར་སྐད་འབྱིན་པ་དང་། ཡིད་ཀྱི་ལས་རྟོག་པའི་བསམ་མནོ་ཧ་ཅང་་་་་
ཐལ་བ་རྣམས་ནི་ལྷག་པའི་སྦྱོར་བ་སྟེ། དེ་དག་གིས་ཀྱང་ནད་སྐྱེ་ཞིང་མཆེད་་་་
པར་བྱེད་པའི་རྐྱེན་བྱེད་པ་ཡིན་ནོ། བཀྲེས་པ་དང་སྐོམ་པ་དང་། སྐྱུག་པ་དང་།
གཡལ་དང་། སྦྲིད་པ་དང་། དབུགས་དང་། གཉིད་དང་། ལུད་པ་དང༌། མཆིལ་
མ་དང་། བཤང་བ་དང་། འོག་རླུང་དང་། ཆུ་དང་། ཁུ་བ་སྟེ་རྣམ་པ་བཅུ་་་་
གསུམ་པོ་དེ་དག་གི་ཤུགས་བཀག་པ་དང་། ནན་གྱི་བཙིར་བ་དང་ལུས་གཅུས་
པ་ཡང་ནད་ཀྱི་རྐྱེན་དུ་འགྱུར་ཞིང་། ལུས་ཀྱི་ལས་སྲོག་གཅོད་པ། མ་བྱིན་པར་
ལེན་པ། འདོད་པས་ལོག་པར་གཡེམ་པ་དང་གསུམ། ངག་གི་ལས་རྫུན། ཚིག་་་་
རྩུབ། ཕྲ་མ། ངག་འཁྱལ་ཏེ་བཞི། ཡིད་ཀྱི་ལས་བརྣབ་སེམས། གནོད་སེམས།
ལོག་པར་ལྟ་བ་དང་གསུམ་སྟེ། མི་དགེ་བ་བཅུ་སྤྱོད་པ་རྣམས་ལོག་སྦྱོར་རོ། །
ཞེས་པའོ། །
རྒྱས་པར་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས་ཀྱང་་་་་
དབྱེ་བ་རྣམ་པ་གསུམ་དུ་བཤད་དེ། སྨྲས་པ་ནི། ལུས་ངག་ཡིད་ཀྱི་དབྱེ་བ་ཡི།
ལས་ཀྱང་རྣམ་པ་གསུམ་དུ་བཤད། ཅེས་བྱ་བ་ལ། ལས་ཞེས་བྱ་བ་ནི་སྦྱོར་བའི་
• 214 •



རྒྱུ་ཡང་ལུས་ངག་ཡིད་ཀྱི་དབྱེ་བས་རྣམ་པ་གསུམ་དུ་དབྱེ་ཞིང་ཁྱད་པར་དུ་་་་་
གསུམ་དུ་བཤད་དོ། །ལུས་ལ་སོགས་པའི་ལས་དམན་ལ། འཇུག་པ་དམན་པ་་་
མིང་ཅན་ཡིན། ཞེས་བྱ་བ་ལ་དེ་ལུས་ཀྱི་ལས་དང་ངག་གི་ལས་དང་དེ་བཞིན་དུ་
ཡིད་ཀྱི་ལས་རྣམས་ཀྱང་རང་གི་ཡུལ་དག་ལ་གང་དམན་པར་འཇུག་པ་དེ་ནི་་་
དམན་པའི་སྦྱོར་བ་ཡིན་ནོ། །རྫུན་ངེས་འཇུག་པ་ལྷག་པའི་སྦྱོར་བའོ། །ཞེས་བྱ་་
བ་ནི་ལུས་ངག་དང་ཡིད་ཀྱི་ལས་རྣམས་ལ་གང་རྐྱེན་ངེས་ཤིང་དྲག་ཏུ་སྦྱོར་བ་་
དེ་ནི་ལྷག་པའི་སྦྱོར་བ་ཡིན་ནོ། །
ཤུགས་བཀག་པ་དང་བཙིར་བ་དང་། མི་བཟད་ལུས་ཀྱི་ལས་རྣམས་དང་།
གཅུས་དང་རྡེག་འཚོས་གོམ་འཁྱོར་སོགས། སྡང་བཞིན་སྨྲ་བར་བྱེད་པ་དང༌། །
འདོད་ཆགས་ཞེ་སྡང་འཇིགས་སོགས་དང་། སྲོག་གཅོད་ལ་སོགས་ལས་རྣམས་
དང་། རྣམ་བཅུ་དེ་ཡང་སྨད་པ་ཡིན། འདི་དག་གཞན་དུ་བྱས་པ་རྣམས། དེ་་་
དག་མ་ལུས་ལོག་སྦྱོར་ཡིན། ཞེས་བྱ་བ་ལ་ལོག་པའི་སྦྱོར་བ་ནི་ཤུགས་བཀག་པ་
ནས་བརྩམས་ཏེ། རྡེག་འཆོས་ཤིང་གོམ་པ་འཁྱོར་བ་ལ་སོགས་པའི་བར་གྱི་ལས་
གང་ཡིན་པ་དེ་ལྟ་བུ་ལ་འཇུག་པ་གང་ཡིན་པ་དེ་ནི་ལུས་ཀྱི་ལས་ཀྱི་ལོག་པའི་་་
སྦྱོར་བའོ། །དེ་ལ་ཤུགས་བཀག་པ་ནི་རྒྱུ་བ་བརྣགས་པའོ། །ཤུགས་བཙིར་བ་ནི་
ཁ་ནང་དུ་བལྟས་པར་གྱུར་པ་ཕྱིར་ཕྱོགས་པར་བྱས་པའོ། །མི་བཟད་ལུས་ཀྱི་
ལས་རྣམས་དང༌། ཞེས་བྱ་བ་ནི། འདིར་མི་བཟད་པའི་སྒྲ་ནི་ཚིག་ཀུན་དང་་་་
སྦྱར་བར་བྱའོ། །སོགས་པའི་སྒྲ་ནི་འགྲོ་བ་ལ་སོགས་པ་ལྟ་བུའོ། །ལྡང་བཞིན་སྨྲ་
བར་མིད་པ་ནི། གང་ཕྱེད་མིན་ཙམ་ན་སྨྲ་བ་སྟེ། འདི་དག་ནི་ངག་གི་ལས་ཏེ་་་
རབ་ཏུ་དྲག་པ་ལ་བྱའི། ངལ་བ་ལ་ནི་མ་ཡིན་ནོ། །འདོད་ཆགས་དང་ཞེ་སྡང་ལ་
སོགས་པ་གང་ཡིན་པ་དེ་དག་ནི་ཡིད་ཀྱི་ལས་ཡིན་ཏེ། གང་ཡུལ་དེ་ལྟ་བུ་ལ་་་་
• 215 •



འཇུག་པ་དེ་ནི་ཡིད་ཀྱི་ལས་ཀྱི་ལོག་པར་སྦྱོར་བའོ། །དེ་དག་ཐམས་ཅད་ཀྱང་ཚེ་
འདིར་བྱས་ཤིང་སྤྱོད་པའམ་སྐྱེ་བ་གཞན་དག་ཏུ་བྱས་ཀྱང་རུང་སྟེ། དེ་ཐམས་
ཅད་ལོག་པའི་སྦྱོར་པ་ཡིན་པར་ཤེས་པར་བྱའོ། །འདི་དག་ནད་ཀྱི་རྒྱུ་ཡིན་ནོ། །
ཞེས་བྱ་བ་ལ། གསུམ་པོ་འདི་དག་གསུམ་གསུམ་དུ་བརྟག་པའི་ནི་ནད་ཀྱི་རྒྱུའམ་
ལྡང་བར་བྱེད་པའི་གཞི་ཡིན་ནོ། །དེ་ཡང་རླུང་ལ་སོགས་པའི་ཁམས་འདི་་་་་
རྣམས་ནི་ལུས་འཛིན་པར་བྱེད་པ་ཡིན་དུ་ཟིན་ཀྱང་། གལ་ཏེ་མ་སྙོམས་པར་་་་
གྱུར་ཀྱང་དེ་ཡང་ནད་ཀྱི་རྒྱུ་ཡིན་པའི་ཕྱིར་རོ། །ནད་དང་དྲི་མའི་ཚུལ་གྱི་མ་་་་
སྙོམས་པ་མེད་པར་ཡང་ནད་ཀྱི་རྒྱུར་འགྱུར་བར་བཤད་པའི་ཕྱིར། འདིར་ཡང་
ཞེས་བྱའི་སྒྲ་ཁྱད་པར་དུ་སྨོས་པ་ཡིན་ནོ། །ཞེས་བཤད།
༢ གསོག་ལྡང་གི་རྐྱེན།
གཉིས་པ་ནད་ཀྱི་གསོག་ལྡང་བའི་སྡོམ་ཚིག་སྟོན་པ་ནི། གསོག་ལྡང་ཞི་
གསུམ་རྒྱུ་དང་ངོ་བོ་དུས། །ཞེས་པའི་དོན། ནད་གསོག་པ་དང་ལྡང་བ་དང་
ཞི་བ་གསུམ་ལ་དེ་དག་གི་རྒྱུ་དང་ངོ་བོ་དུས་ཀྱི་དབྱེ་བ་སྟེ་གསུམ་ཞེས་པའོ། །
༡ གསོག་ལྡང་གི་རྒྱུ།
དེ་ལ་དང་པོ་རྒྱུ་སྟོན་པ་ནི། རྒྱུ་ནི་རྩུབ་སོགས་དྲོད་ལྡན་རླུང་སོགས་
ལ། །གྲང་བས་ལྡང་ཞིང་སྣུམ་དྲོས་ཞི་བར་འགྱུར། །དེ་བཞིན་རྣོ་སོགས་
བསིལ་ལྡན་མཁྲིས་པ་གསོག །དྲོ་བས་ལྡང་ཞིང་རྡུལ་སོགས་བསིལ་་་་
ལྡན་ཞི། །ལྕི་སྣུམ་བསིལ་ལྡན་བད་ཀན་གསོག་འགྱུར་གྱི། །དྲོ་བས་་་་
ལྡང་ཞིང་རྩུབ་སོགས་ཀྱིས་ཞི་འགྱུར། །ཞེས་པའི་དོན། རླུང་ལ་སོགས་པའི་
• 216 •



རྒྱུ་ནི་ཟས་དམན་གྱི་ཡོན་ཏན་རྩུབ་པ་དང་སོགས་སྒྲས་ཡང་བ་དང་སྐྱ་བ་དང་་
གཡོ་བ་རྣམས་ནི་རླུང་གི་མཚན་ཉིད་རྗེས་སུ་མཐུན་པས་དེ་དག་ཤས་ཆེར་་་་་་
བསྟེན་ན་རླུང་སྐྱེད་པར་བྱེད་ཅིང་དྲོད་དང་ལྡན་པ་ནི་ལྡང་བའི་མགོ་མནན་ཏེ་
རླུང་གསོག་པར་བྱེད་ལ་བསགས་པ་དེ་ཉིད་གྲང་བ་དང་འཕྲད་པས་རླུང་་་་་་་
བསགས་པ་དེ་དག་འཕེལ་བའི་རྐྱེན་བྱས་ནས་ལྡང་ཞིང་ལངས་པ་དེ་ཉིད་ཡོན་
ཏན་སྣུམ་པ་དང་བརྟན་པ་དང་ལྕི་བ་དང་འཇམ་པ་དང་། དྲོ་བས་ཞི་བར་་་་་
འགྱུར་རོ། །དེ་བཞིན་དུ་རྣོ་བ་དང་སོགས་པའི་སྒྲས་སྣུམ་པ་དང་ཚ་བ་རྣམས་་་
ཤས་ཆེར་བསྟེན་པས་མཁྲིས་པ་སྐྱེད་ཅིང་བསིལ་བ་དང་ལྡན་པས་མགོ་མནན་་
ནས་མཁྲིས་པ་གསོག་པར་བྱེད་དོ། །བསགས་པ་དེ་ཉིད་དྲོ་བ་དང་འཕྲད་པས་
བསགས་པ་དེ་དག་འཕེལ་བའི་རྐྱེན་བྱས་ནས་ལྡང་ཞིང་ལངས་པ་དེ་ཉིད་ཡོན་
ཏན་རྟུལ་བ་དང་སོགས་པའི་སྒྲས་གྲང་བ་དང་། མཉེན་པ་དང་སླ་བ་དང་སྐ་བ་
དང་བསིལ་བ་རྣམས་དང་ལྡན་པས་མཁྲིས་པ་ཞི་བར་འགྱུར་རོ། །དེ་བཞིན་དུ་
ཡོན་ཏན་ལྕི་བ་དང་སྣུམ་པ་དང་རྟུལ་བ་དང་འཇམ་པ་དང་བརྟན་པ་རྣམས་་་
ཤས་ཆེར་བསྟེན་པས་བད་ཀན་སྐྱེད་པར་བྱེད་ཅིང་བསིལ་བ་དང་ལྡན་པས་་་་་
བད་ཀན་འཁྱགས་ཏེ་མགོ་མནན་ནས་གསོག་པར་འགྱུར་གྱི་བསགས་པ་དེ་ཉིད་
དྲོ་བ་དང་ཕྲད་པས་འཁྱགས་པ་ཞུ་སྟེ་བད་ཀན་ལྡང་ཞིང་ལངས་པ་དེ་ཉིད་ཡོན་
ཏན་རྩུབ་པ་དང༌། སོགས་པའི་སྒྲས་སྐྱ་བ་དང་ཡང་བ་དང་ཚ་བ་དང་རྣོ་་་་་་
དང་གཡོ་བ་རྣམས་ཀྱིས་བད་ཀན་ཞི་བར་འགྱུར་རོ། །ཞེས་པའོ། །
སྐབས་འདིར་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས།
རྩུབ་སོགས་དྲོ་བར་ལྡན་པས་ནི། རླུང་ནི་གསོག་པར་འགྱུར་བ་ཡིན། གྲང་བས་
ལྡང་བྱེད་སྣུམ་ལ་སོགས། ཡོན་ཏན་དྲོ་ལྡན་ཞི་བྱེད་འགྱུར། ཞེས་བྱ་བ་ཡིན་ཏེ།
• 217 •



རྩུབ་པ་ལ་སོགས་པའི་ཡོན་ཏན་ནི། རྩུབ་པ་དང་བསིལ་བར་བྱེད་པ་དང༌། ཕྲ་
བ་དང་གཡོ་བ་དག་ནི་ཡོན་ཏན་དྲོ་བ་དང་ལྡན་ཞིང་རླུང་གི་གཉེན་པོར་གྱུར་་་
ཞིང་དེ་དང་མི་མཐུན་པའི་ཡོན་ཏན་དང་ལྡན་ན་རླུང་ནད་གསོག་ཅིང་འཕེལ་
བང་འགྱུར་བ་ཡིན་ཏེ། རླུང་གི་ཡོན་ཏན་གྱི་སྤྱིའི་མཚན་ཉིད་ཙམ་གྱི་ལྡན་པའི་
རྩུབ་པ་ལ་སོགས་པ་དག་ནི་རླུང་ལ་གསོག་ཅིང་འཕེལ་བའི་རྒྱུར་གྱུར་པ་ཡིན་་་་
མོད་ཀྱི་འོན་ཀྱང་དེ་གཅིག་པུར་མ་ཟད་དེ་ཡོན་ཏན་དྲོ་བ་རླུང་གི་གཉེན་པོར་་
གྱུར་པ་དང་ལྡན་པའི་རྩུབ་པ་ལ་སོགས་པ་དེ་དག་ཀྱང་རླུང་གསོག་པར་བྱེད་དོ། །
ཡང་རྩུབ་པ་ལ་སོགས་པའི་རླུང་གི་ཡོན་ཏན་དེ་དག་རླུང་དང་ལྡན་པར་གནས་
པ་གྲང་བའི་ཡོན་ཏན་དང་ལྡན་པ་ནི་རང་གི་རྗེས་སུ་མཐུན་པ་ཡིན་པས་ན་་་་་
རླུང་ལྡང་པར་བྱེད་པ་ཡིན་ནོ། །
སྣུམ་པ་ལ་སོགས་པའི་ཡོན་ཏན་ཏེ་སྣུམ་པ་དང་ལྕི་བ་དང་ཕྲ་བ་དང་སྦོམ་
པ་དང་བརྟན་པ་དག་དྲོ་བའི་ཡོན་ཏན་དང་ལྡན་ན་རླུང་རབ་ཏུ་ཞི་བར་བྱེད་དོ།
རྣོ་སོགས་བསིལ་བ་དང་ལྡན་པས། མཁྲིས་པ་གསོག་པར་བྱེད་འགྱུར་ལ། དྲོ་་་་
བས་ལྡང་སྟེ་རྣོ་རྟུལ་སོགས། བསིལ་བར་ལྡན་པས་ཞི་བར་འགྱུར། ཞེས་བྱ་བ་ལ།
རྣོ་བ་ལ་སོགས་པའི་ཡོན་ཏན་ནི། རྣོ་བ་དང་ཡང་བ་དང་དྲི་ང་བ་དང་འཁྲུ་བ་
དང་སླ་བ་སྟེ་མཁྲིས་པའི་ཡོན་ཏན་ཆ་མཉམ་པ་དག་ནི་བསིལ་བའི་ཡོན་ཏན་་་
མཁྲིས་པའི་མི་མཐུན་པའི་ཕྱོགས་དང་ལྡན་པས་མཁྲིས་པའི་ནད་གསོག་ཅིང་་་
འཕེལ་བར་འགྱུར་ལ་རྣོ་བ་ལ་སོགས་པའི་ཡོན་ཏན་མཁྲིས་པའི་ཡོན་ཏན་དང་
ཆ་མཉམ་པ་དེ་ཉིད་མཁྲིས་པའི་ཡོན་ཏན་དང་རྗེས་སུ་མཐུན་པ་དྲོ་བའི་ཡོན་་་
ཏན་དང་ལྡན་པས་ལྡང་ཞིང་འཁྲུག་པར་བྱེད་དོ། །དེ་རོ་རྟུལ་བ་ལ་སོགས་པའི་
ཡོན་ཏན་དེ་རོ་རྟུལ་བ་དང་ལྕི་བ་དང་རྩུབ་པ་དང་སྐ་བ་དང་ཁ་བའི་མཚན་་་་
• 218 •



ཉིད་མཁྲིས་པའི་ཡོན་ཏན་གྱི་མི་མཐུན་པའི་ཕྱོགས་སུ་གྱུར་པ་བསིལ་བ་ཞེས་པ་
ཡང་མཁྲིས་པའི་གཉེན་པོར་གྱུར་པ་དང་ལྡན་པས་ཞི་བར་བྱེད་པར་འགྱུར་རོ། །
སྣུམ་སོགས་གྲང་དང་ལྡན་པ་ཡིས། བད་ཀན་གསོག་པར་བྱེད་འགྱུར་ལ། དྲོ་་་་
བས་ལྡང་གྱུར་དེ་ཉིད་ནི། རྩུབ་སོགས་ཡོན་ཏན་གྱིས་ཞི་འགྱུར། ཞེས་བྱ་བ་ལ་་་
སྣུམ་པ་ལ་སོགས་པའི་ཡོན་ཏན་ནི། ལྕི་བ་དང་། རྟུལ་བ་དང་། འཇམ་པ་དང་།
བརྟན་པ་སྟེ། བད་ཀན་གྱི་ཡོན་ཏན་དང་ཆ་མཉམ་པ་དག་དང་ལྡན་པ་ཡིས་་་
ཞེས་བྱ་བ་བད་ཀན་གྱི་ཡོན་ཏན་གྲང་བ་དང་ཡང་ལྡན་པར་གྱུར་ན་བད་ཀན་་
གསོག་པར་བྱེད་པར་འགྱུར་ཏེ། བད་ཀན་གྱི་སྣུམ་པ་ལ་སོགས་པའི་ཡོན་ཏན་
དག་ནི་དེའི་ཡོན་ཏན་དང་ཆ་མཐུན་པ་ཡིན་པས་དེ་ཙམ་གྱི་གང་ལ་ཡང་མི་་་་
ལྟོས་པར་བྱེད་པ་གསོག་པ་མ་ཡིན་གྱི་གཞན་དུ་ན་གྲང་པའི་ཡོན་ཏན་ལྷག་པར་
གྱུར་པ་ལ་ལྟོས་ནས་གྲང་བ་ལྷག་པར་ཤས་ཆེ་བའི་ཡོན་ཏན་དང་ལྡན་ན། སྣུམ་
པ་ལ་སོགས་པ་བད་ཀན་འཕེལ་ཞིང་གསོག་པར་བྱེད་དོ། །དེ་ཡང་འདིར་སྣུམ་
པ་ལ་སོགས་པའི་བད་ཀན་ཡོན་ཏན་རྣམས་གྲང་ཞིང་བསིལ་བས་བསྡུས་པར་
བཤད་པ་ནི། གྲང་བས་བསྒོངས་ཤིང་འཁྱག་པར་བྱས་པས་གསོག་པ་ཉིད་དུ་་་
འགྱུར་བ་ཡིན་ལ་དྲོ་བ་ལ་སོགས་པས་བད་ཀན་གྱི་ཡོན་ཏན་དང་ཆ་མཐུན་པ་་
དེ་དག་ཉིད་དྲོ་བའི་ཡོན་ཏན་བད་ཀན་གྱི་གཉེན་པོར་གྱུར་པ་དང་ལྡན་པས་་་
བད་ཀན་ཞུ་བར་བྱས་པའི་སྒོ་ནས་ལྡང་པར་འགྱུར་བ་ཡིན་ནོ། །དེ་ཉིད་ནི་ཞེས་
པ་དྲོ་བའི་ཡོན་ཏན་བད་ཀན་གྱི་གཉེན་པོར་གྱུར་པ་དེ་ཉིད་རྩུབ་སོགས་ཡོན་་་་
ཏན་གྱིས་ཞེས་པ་རྩུབ་པ་དང་ཡང་བ་དང་མཁྲང་བ་དང་གཡོ་བ་སྟེ་བད་ཀན་
གྱི་གཉེན་པོར་གྱུར་བ་དང་ལྡན་པས་ཞི་བར་བྱེད་པར་འགྱུར་རོ། །ཞེས་བཤད།
འདིའི་སྐབས་ཀྱི་སྦོམ་པ་ནི་འཇམ་པ་དང་རྣམ་གྲངས་ཡིན་ལ། མཁྲང་བ་དང་་
• 219 •



སྐྱ་བ་རྣམ་གྲངས་ཡིན་ནོ། ། །
༢ གསོག་ལྡང་གི་ངོ་བོ།
གསོག་ལྡང་གི་རྒྱས་བཤད་ནི། ངོ་བོ་རང་གནས་འཕེལ་བས་གསོག་་་
པ་ཡིན། །རྒྱུ་ལས་འཁྲུག་བྱེད་མི་མཐུན་ཡོན་ཏན་འདོད། །ལྡང་བ་ལོག་
པའི་ལམ་ཞུགས་རང་རྟགས་སྟོན། །རང་གནས་མཉམ་གནས་ནད་་་་
མེད་ཞི་བ་ཡིན། །ཞེས་པའི་དོན། ཉེས་པ་གསུམ་པོ་ངོ་བོ་རང་གི་གནས་རླུང་
གི་སྙིང་ཁ་དང་ལྟེ་བའི་འོག་མན་ཆད་རླུང་གི་གནས་དང་། སྙིང་ཁ་ནས་ལྟེ་བའི་
བར་མཁྲིས་པའི་གནས་དང་སྙིང་ཁ་ཡན་ཆད་བད་ཀན་གྱི་གནས་ཏེ་ཉེས་པ་་་
གསུམ་པོ་རང་རང་གི་གནས་སུ་འཕེལ་བ་གསོག་པ་ཡིན་ལ་བསགས་པ་དེ་ཉིད་
རྐྱེན་གྱིས་རྒྱུ་ལས་འཁྲུག་པར་བྱེད་ཅིང་རང་དང་མི་མཐུན་པའི་ཡོན་ཏན་་་་་་་
འདོད་དེ་རླུང་འཁྲུག་པ་ན་སྣུམ་པ་ལ་སོགས་པ་འདོད་ཅིང་མཁྲིས་པ་འཁྲུག་་་
པས་ན་བསིལ་བ་འདོད་པ་དང་བད་ཀན་འཁྲུག་པས་ན་དྲོ་བ་འདོད་པའོ། །
སྐབས་འདིར་འབུམ་ནག་འབུམ་ཆུང་ཤག་མགོན་དཔལ་མགོན་རྣམས་མཐུན་་
པར། གསོག་པ་ལས་མི་མཐུན་པའི་ཡོན་ཏན་འདོད་པ་ལ་སྦྱར་བ་ནི་མི་འཐད་
དེ་རྒྱུ་ལས་འཁྲུག་པ་ལ་སྦྱོར་དགོས་པའི་ཕྱིར་རོ། །དེ་ལྟར་ཡིན་ཏེ་མདོ་གནས་་་་
ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། རང་གནས་ཉིད་དུ་འཕེལ་གསོག་
ཡིན། དཀྱེལ་འགྱུར་རྒྱུ་ལས་འཁྲུག་པ་དང་། མི་མཐུན་པ་ཡི་ཡོན་ཏན་འདོད།
ཅེས་བྱ་བ་ཡིན་ཏེ། གང་ཉེས་པ་རྣམས་རང་རང་གི་གནས་སུ་འཕེལ་བར་གྱུར་
པ་ནི་དེ་རྣམས་ཀྱིས་གསོག་པ་མིན་ལ། དེ་ལྟར་ན་རང་གནས་ཉིད་དུ་འཕེལ་་་
གསོག་ཡིན། ཞེས་བྱ་བ་ལ། འདིས་ནི་གསོག་པ་བཤད་ཅིང་བསྟན་པ་ཡིན་ནོ། །
དཀྱེལ་གྱུར་རྒྱུ་ལས་འཁྲུག་པ་དང་། ཞེས་བྱ་བ་དང༌། དེ་བཞིན་དུ་ཕྱིན་ཅི་ལོག་
• 220 •



པའི་ཡོན་ཏན་འདོད་ཅེས་བྱ་བ་ནི་རྒྱུ་བསྟན་པ་ཡིན་ནོ། །དེ་ལྟར་ན་གང་གི་ཚེ་
རླུང་ཚོགས་པར་གྱུར་པ་དེའི་ཚེ་རྩུབ་པ་ལ་སོགས་པ་དེ་ཡོན་ཏན་དང་ཆ་མཐུན་
པ་རྣམས་དཀྱེལ་དུ་གྱུར་པའི་རྒྱུ་ལས་འཁྲུག་པར་འགྱུར་ལ་དེ་དང་མི་མཐུན་་་་་
པའི་ཡོན་ཏན་སྣུམ་པ་ལ་སོགས་པ་འདོད་ཅིང་མངོན་པར་དགའ་བ་ལས་འདི་
རྗེས་སུ་དཔག་པར་བྱའོ། །དེ་ནས་འདི་སྐད་སྟོན་པར་འགྱུར་ཏེ། རང་གི་་་་
གནས་ཏེ་ནད་རང་ཉིད་ཀྱི་གནས་སུ་གང་འཕེལ་བར་གྱུར་པ་དེ་ནི་གསོག་པ་་་
ཡིན་ལ་ནད་རྣམས་གསོག་བར་གྱུར་ནས་དཀྱེལ་དུ་གྱུར་པའི་རྒྱུ་ལས་ནི་འཁྲུག་
ཅིང་གཡོས་པར་འགྱུར་བ་དང་། དེ་དང་མི་མཐུན་པའི་ཡོན་ཏན་རྣམ་པ་ལ་་་
སོགས་པ་འདོད་པ་སྐྱེད་པར་འགྱུར་རོ། །ཞེས་བཤད། ཉེས་པ་གསུམ་པོ་ལྡང་
བ་ནི་རང་གི་གནས་ལས་ལངས་ཏེ་ལོག་པའམ་ལམ་གཞན་གནས་སུ་ཞུགས་་་་
པས་ཉེས་གསུམ་རང་རང་གི་རྟགས་སྟོན་པར་བྱེད་པ་ཉེས་གསུམ་རང་རང་གི་
གནས་འཕེལ་ཟད་མེད་པར་མཉམ་དུ་གནས་པ་ནི་ནད་མེད་ཅིང་ཞི་བ་ཡིན། །
ཞེས་པའོ། །
རྒྱས་པར་ནི་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས།
ལྡང་བ་ལོག་པའི་ལམ་ཞུགས་ཉིད། རང་གི་རྟགས་ནི་སྟོན་པ་དང་། བདེ་མེད་་་་
ནད་ནི་འབྱུང་འགྱུར་པའོ། །ཞེས་བྱ་བ་ལ་ཡང་ལྡང་བ་ནི་འཕེལ་ཞིང་ལྷག་པར་
གྱུར་པ་ལས་ནད་རྣམས་རང་གི་གནས་ནས་གནས་གཞན་དུ་འགྲོ་སྟེ། རང་གི་་
གནས་སྤངས་ནས་ལོག་པའི་ལམ་གཞན་དུ་ཞུགས་པར་འགྱུར་ཏེ། ལྡང་བ་ལོག་
པའི་ལམ་ཞུགས་ཉིད། ཅེས་བྱ་བ་འདིས་ནི་ནད་ལྡང་བ་སྟོན་པ་ཡིན་ནོ། །གཞན་
དུ་ན་འཕེལ་བ་ཙམ་གྱི་རང་བཞིན་དུ་མཐུན་པས་ན་ཚུལ་གཅིག་པ་ཉིད་དུ་་་་་
འགྱུར་རོ། །དེས་ན་གསོག་པས་རང་གི་གནས་ཉིད་དུ་ནད་གང་འཕེལ་བར་་་་་
• 221 •



གྱུར་པ་ལ་བྱ་ལ། ལྡང་བའི་ཁྱད་པར་ནི་གསོག་པའི་རྒྱུ་འཚོག་པ་ལས་འཚོག་པ་
གཞན་དུ་གྱུར་པ་ཏེ། རང་གི་གནས་ཡོངས་སུ་སྤང་ནས་ནད་རྣམས་ལམ་གཞན་
དུ་ཞུགས་པ་གང་ཡིན་ཏེ། དེ་ལ་ལྡང་བ་ཞེས་བྱའོ། །དེ་བས་ན་རྩུབ་སོགས་དྲོ་
བར་ལྡན་པས་ནི། ཞེས་བྱ་བ་ལ་སོགས་པའི་རྒྱུ་ནི་སྔར་བསྟན་པ་ཉིད་ཀྱི་གསོག་
པའི་རྒྱུ་ནི་གཞན་ཡིན་ལ་ལྡང་པའི་རྒྱུ་ཡང་གཞན་ཡིན་པར་བཤད་པ་འདི་ནི་
ངེས་པ་ཡིན་ནོ། །དེ་བཞིན་དུ་རང་གི་རྟགས་ནི་སྟོན་པ་དང་། ཞེས་བྱ་བ་སྟེ། །
ནད་ཀྱི་མཚན་ཉིད་ཇི་ལྟ་ཇི་ལྟར་འབྱུང་བ་དེ་ལྟ་དེ་ལྟར་ནད་རྣམས་འབྱུང་ཞིང་
ལྡང་བར་འདོད་ལ། སྤྱིར་ལུས་དང་སེམས་ཟིལ་གྱིས་གནོན་པར་བྱེད་པ་ཉིད་ལ་
བདེ་བ་མེད་པ་ཞེས་བྱའོ། །དེ་བཞིན་དུ་ནད་ནི་འབྱུང་འགྱུར་བའོ། །ཞེས་བྱ་བ་
འདིས་ནི་དེ་རྗེས་སུ་དཔག་པར་བྱེད་པའི་རྒྱུ་སྟོན་པ་ཡིན་ནོ། །དེ་ལྟར་ན་རྒྱུ་ལ་
སོགས་པ་རེ་རེ་འབའ་ཞིག་ལས་ནད་རྣམས་ལྡང་བར་རྗེས་སུ་དཔག་པར་ནུས་
པ་མིན་ཏེ། མི་མཐུན་ཞིང་ཆ་མི་འདྲ་བ་ཉིད་ཡིན་པའི་ཕྱིར་རོ། །ཡང་ཉེས་པ་་་
རྣམས་ཐམས་ཅད་ནི་རང་གི་ཚད་ལས་ལྷག་ཀྱང་ལམ་དེ་ཉིད་ན་གནས་ནས་་་
ནད་སྐྱེད་པར་བྱེད་པ་མ་ཟད་པས་ནད་གང་བྱུང་བ་ལས་དེའི་ཉེས་པ་རྗེས་སུ་་
དཔག་པར་བྱའོ། །དེ་ཡང་གང་གི་ཕྱིར་ནད་རང་གི་ཚད་ལས་ཆུང་བར་གྱུར་་་
ཀྱང་ནད་སྟོབས་ཅན་གཞན་གྱི་ཟིལ་གྱིས་གནོན་པ་དང་རང་གི་གནས་སྤངས་་
ཏེ་ལོག་པའི་ལམ་དུ་ཞུགས་ནས་རང་གི་གནས་ཇི་ལྟ་བ་ཉིད་ཤས་ཆེར་སྐྱེད་པར་
བྱེད་དོ། །ཞེས་དང་། ཡང་དེ་ཉིད་ལས། རང་གནས་གནས་པ་མཉམ་ཉིད་་་་
དང་། ནད་རྣམས་མ་བྱུང་ཞི་བ་ཡིན་ཞེས་བྱ་བ་ལ། འདིར་ཚིག་འདི་ནི་བསྡུས་
པ་ལས་བྱུང་བ་ཡིན་པར་ཤེས་པར་བྱའོ། །དེ་ལ་ནད་རྣམས་རང་གི་གནས་ན་་
གནས་པ་སྙོམས་པ་ཉིད་གང་ཡིན་པ་དེ་ནི་ཞི་བ་ཡིན་ནོ། །ཞེས་བཤད། །
• 222 •



༣ གསོག་ལྡང་གི་དུས།
གསོག་ལྡང་ཞི་གསུམ་གྱི་དུས་ཀྱི་མདོར་བསྟན་ནི། དུས་ནི་སོས་ཀ་་་་་
སོགས་གསུམ་རླུང་གིས་ཏེ། །མཁྲིས་པ་དབྱར་དང་བད་ཀན་དགུན་་་་་
སྨད་དོ། །ཞེས་པའི་དོན། རླུང་གསོག་ལྡང་ཞི་གསུམ་གྱི་དུས་ནི་སོས་ཀ་དང་་་་
སོགས་པའི་སྒྲས་དབྱར་དང་སྟོན་དང་གསུམ་རླུང་གི་དུས་ཏེ་དེ་བཞིན་དུ་་་་་་
མཁྲིས་པ་གསོག་ལྡང་ཞི་གསུམ་གྱི་དུས་ནི་དབྱར་དང་སྟོན་དང་དགུན་གྱི་དུས་
དང་། བད་ཀན་གསོག་ལྡང་ཞི་གསུམ་གྱི་དུས་ནི་དགུན་སྨད་དང་དཔྱིད། སོས་
ཀ་ཉིད་དོ། ། །
འདིའི་སྐབས་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། .
གསོག་དང་ལྡང་དང་རབ་ཞི་བ། རླུང་ནི་སོས་ཀ་སོགས་གསུམ་ཆེ། མཁྲིས་པ་་་
དབྱར་ལ་སོགས་པར་ཏེ། བད་ཀན་དགུན་སྨད་སོགས་པར་རོ། །ཞེས་བྱ་བ་ཡིན་
ཏེ། གོང་དུ་བསྟན་པའི་ནད་གསོག་པ་དང་ལྡང་བ་དང་རབ་ཏུ་ཞི་བར་འགྱུར་
བ་དག །རླུང་ལ་སོགས་པ་རེ་རེ་དང་སྦྱར་བ་ལས་རླུང་ནི་སོས་ཀ་གསུམ་ཚེ་ཞེས་
པ་ནི་སོས་ཀའི་དུས་སུ་གསོག་པར་འགྱུར། དབྱར་གྱི་ཚེ་ལྡང་བར་འགྱུར་་་་་
སྟོན་ནི་རབ་ཏུ་ཞི་བར་འགྱུར་རོ། །མཁྲིས་པ་ནི་དབྱར་ལ་སོགས་པའི་དུས་་་་་
གསུམ་དུ་གསོག་པ་དང་ལྡང་བ་དང་ཞི་བར་འགྱུར་ཏེ། དབྱར་ནི་གསོག་པར་་
འགྱུར་རོ། །སྟོན་ནི་ལྡང་ངོ། །དགུན་ནི་ཞི་བར་འགྱུར་རོ། །བད་ཀན་དགུ་་་་
སྨད་ལ་སོགས་པའི་དུས་གསུམ་དུ་གསོག་པ་དང་ལྡང་པ་དང་ཞི་བར་འགྱུར་རོ།།
དེ་དགུན་སྨད་ནི་གསོག་པར་འགྱུར་རོ། །དཔྱིད་ནི་ལྡང་པར་འགྱུར་རོ། །སོས་་
ཀ་ནི་རབ་ཏུ་ཞི་བར་འགྱུར་རོ། །ཞེས་བཤད། །
དུས་ཀྱི་རྒྱས་བཤད་ཀྱི་ནང་ནས་རླུང་གི་སྐབས་སྟོན་པ་ནི། སོས་ཀའི་་་་
• 223 •



དུས་སུ་ཡང་ཞིང་རྩུབ་པ་ཡིས། །ཡུལ་དང་དུས་དང་ཟས་སྤྱོད་ཀུན་་་་
མཚུངས་པས། །རླུང་གསོག་བྱེད་ཀྱི་བྲོ་བས་ལྡང་མི་འགྱུར། །དབྱར་་་་
དུས་ཆར་རླུང་གྲང་བ་སྐྱེད་པས་ལྡང་། །སྟོན་དུས་སྣུམ་ལ་དྲོ་བས་ཞི་་་
བར་འགྱུར། །ཞེས་པའི་དོན། སོས་ཀའི་དུས་སུ་ཟས་དང་སྤྱོད་ལམ་ཡང་ཞིང་
རྩུབ་པ་དང་རོའི་རྟེན་པ་རྣམས་ཀྱི་ནང་ནས་ཡང་བ་དང་རྩུབ་པ་དང་སྐུ་་་་་་
དང་གཡོ་བའི་བདག་ཉིད་ཅན་ཆེར་བསྟེན་པའི་ཡུལ་དང་དུས་ཀྱང་ཡང་བ་་་་
དང་རྩུབ་པ་ཡིན་པ་དང་། རླུང་གི་བདག་ཉིད་ཀྱང་དེ་ལྟ་བུ་ཡིན་ལ་ཟས་དང་
སྤྱོད་ལམ་ཀུན་ཀྱང་དེ་དང་མཚུངས་པར་སྤྱད་པས་རླུང་གསོག་པར་བྱེད་ཀྱི་་་་
སོས་ཀ་ལྡང་བར་མི་བྱེད་དེ། ཡུལ་དུས་དྲོ་བས་ལྡང་བར་མི་འགྱུར་བ་ཉིད་དོ། །
རླུང་བསགས་པ་དེ་ཉིད་དབྱར་གྱི་དུས་ཆར་དང་རླུང་གི་གྲང་བ་སྐྱེད་པའི་རྐྱེན་
གྱིས་ལྡང་བར་བྱེད་ཅིང་སྟོན་གྱི་དུས་ལ་བབས་པ་ན་ཡུལ་དུས་སྣུམ་ལ་དྲོ་བས་་
ངང་གིས་ཞི་བར་འགྱུར་རོ། །
དེ་ཡང་རྒྱས་པར་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས།
ཡང་དང་རྩུབ་པ་ལ་སོགས་པའི། སྨན་དང་ལུས་ཡང་དེ་མཚུངས་པས། སོས་་་་
ཀར་རླུང་ནི་གསོག་འགྱུར་གྱི། དྲོ་བའི་དུས་ཀྱིས་ལྡང་མི་འགྱུར། ཞེས་བྱ་བ་ཡིན་
ཏེ། གསོག་པ་སོས་ཀའི་དུས་སུ་ཡང་བ་དང་རྩུབ་པ་ལ་སོགས་པའི་སྨན་རྣམས་
དང་ལུས་ཀྱང་དེ་བཞིན་དུ་ཡང་བ་དང་རྩུབ་པ་ལ་སོགས་པ་ཡིན་པ་དང་། དུས་
ཀྱང་ཡང་བ་དང་རྩུབ་པ་ཡིན་པས་རླུང་ཡང་དུས་ཀྱིས་རང་བཞིན་ཡང་བ་དང་
རྩུབ་པ་ཉིད་ཡིན་ཏེ། དེ་བས་ན་ཡོན་ཏན་ཆ་མཚུངས་པ་ཉིད་ཀྱིས་རླུང་ལྡང་་་་་
བར་རིགས་མོད་ཀྱི་སོས་ཀའི་ཚེ་རླུང་ལྡང་བར་མི་འགྱུར་ཏེ། གང་གིས་ཞེ་ན།
དྲོ་བའི་དུས་ཀྱིས་ལྡང་མི་འགྱུར། ཞེས་བྱ་བ་འདིས་བཀག་པར་གྱུར་པ་ཡིན་ཏེ་
• 224 •



དྲོ་བའི་རྒྱུ་ཉིད་ཀྱི་ན་རྒྱུ་སྔ་མ་ཉམས་ཆུང་བར་བྱས་པ་ཡིན་པའི་ཕྱིར་ལྡང་བར་
མི་འགྱུར་གྱི་གསོག་པ་ཉིད་དུ་འགྱུར་རོ། །ཞེས་བཤད།
མཁྲིས་པའི་སྐབས་སྟོན་པ་ནི། དབྱར་དུས་རྣོ་བསིལ་མཁྲིས་གསོག་་་
ལྡང་མི་འགྱུར། །སྣུམ་དྲོས་སྟོན་ལྡང་དགུན་སྟོད་བསིལ་བས་ཞི། །ཞེས་
པའི་དོན། དབྱར་གྱི་དུས་ཡུལ་དུས་ཟས་སྤྱོད་རྣོ་བ་དང་ཚ་བ་དང་སྣུམ་པ་ལ་་་
སོགས་པ་ཤས་ཆེར་བསྟེན་པས་མཁྲིས་པ་གསོག་པར་བྱེད་དེ་འོན་ཀྱང་ཆར་་་་
རླུང་སོགས་དུས་བསིལ་བས་མཁྲིས་པ་གསོག་པ་ཙམ་ཡིན་གྱི་ལྡང་བར་ནི་མི་་་
འགྱུར་རོ། །ཡུལ་དུས་སྣུམ་པ་དང་དྲོ་བས་རྐྱེན་བྱས་ནས་མཁྲིས་པ་སྟོན་ལྡང་་་་
ཞིང་དགུན་སྟོད་ན་བསིལ་བས་ངང་གིས་ཞི་བར་འགྱུར་རོ། །ཞེས་པའི་དོན།
ལུས་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། ཆུ་རྣམས་འཇུ་་
བ་སྐྱུར་བ་དང་། སྨན་ཡང་དེ་དང་འདྲ་བ་ཡིན། མཁྲིས་པ་གསོག་པའི་དུས་ཀྱི་
ནི། གྲང་བ་ཉིད་ནི་ལྡང་མི་འགྱུར། ཞེས་བྱ་བ་ལ། དབྱར་ཆུ་རྣམས་ཀྱི་འཇུ་བར་
གྱུར་པ་དང་། དེ་བཞིན་དུ་སྨན་ཡང་དེ་དང་འདྲ་བར་སྐྱུར་བའི་རྣམ་པ་ཡིན་་་
པས་ནད་མཁྲིས་པ་ཡང་དེ་དང་འདྲ་བར་གསོག་པར་འགྱུར་གྱི་ལྡང་བར་མི་་་་
འགྱུར་ཏེ། ཅིའི་ཕྱིར་ཞེ་ན། དབྱར་སྨད་ཀྱི་ཚེ་ན་གྲང་བ་ཉིད་ཡིན་པས་ན་ལྡང་
བར་མི་འགྱུར་ཏེ་གྲང་བ་ནི་དྲོ་བའི་མི་མཐུན་ཕྱོགས་ཡིན་པས་གྲང་བ་འདིས་་་
ལྡང་བ་དེའི་གེགས་བྱེད་པ་ཡིན་ནོ། །ཞེས་བཤད།
བད་ཀན་གྱི་སྐབས་སྟོན་པ་ནི། དགུན་སྨད་བསིལ་སྣུམ་ལྕི་བས་བད་
ཀན་གསོག །བསྒོང་པས་ལྗང་མིན་དཔྱིད་དུས་ཉི་མའི་འོད། །དྲོ་བས་
ལྡང་ཞིང་སོས་ཀ་ཡང་རྩུབ་ཞི། །ཞེས་པའི་དོན། དགུན་སྨད་ཀྱི་དུས་ཟས་་་་
དང་སྤྱོད་ལམ་བསིལ་བ་དང་སྣུམ་པ་ལྕི་བ་ཤས་ཆེར་བསྟེན་པས་བད་ཀན་་་་་་
• 225 •



གསོག་པར་བྱེད་ཅིང་དུས་གྲང་བས་བད་ཀན་བསྐོང་པར་བྱེད་པས་ན་ལྡང་་་་
བར་འགྱུར་བ་མིན་གྱི་དཔྱིད་དུས་ཉི་མའི་འོད་ཚ་བས་དྲོས་པ་ལས་བད་ཀན་་་་
འཁྱགས་པ་ཉིད་འཇུ་བས་ལྡང་ཞིང་སོས་ཀའི་དུས་ཡང་བ་དང་རྩུབ་པའི་་་་་་
བདག་ཉིད་ཀྱི་ངང་གིས་ཞི་བར་འགྱུར། ཞེས་པའོ། ། །
དེ་དག་གི་དོན་ནི་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས།
ཆུ་དང་སྨན་ནི་བསིལ་བ་དང་། སྣུམ་པར་དུས་ནི་མཚུངས་གྱུར་ཀྱང་། དགུན་་
སྨད་བད་ཀན་གསོག་འགྱུར་གྱི། བསྒོངས་པས་ལྡང་བར་མི་འགྱུར་རོ། །ཞེས་བྱ་
བ་ལ། དགུན་སྨད་ནི་ཆུ་དང་སྨན་བསིལ་བ་དང་། སྣུམ་པ་དང་དུས་ཀྱང་་་་་
བསིལ་བ་དང་། སྣུམ་པ་ཡིན་པའི་ཕྱིར་བད་ཀན་དང་དུས་ལ་སོགས་པ་མཚུངས་
ཤིང་འདྲ་བ་ཡིན་དུ་ཟིན་ཀྱང་དུས་ཀྱི་རང་བཞིན་གྱིས་ལྡང་བར་མི་འགྱུར་་་་་་
གསོག་པ་ཁོ་ནར་འགྱུར་རོ། །ཅིའི་ཕྱིར་ཞེ་ན། གྲང་བས་བསྒོངས་ཤིང་མར་་་་་
འཁྱག་པ་ལྟར་གྱུར་པས་ལྡང་བར་མི་འགྱུར་ཏེ། བསྒོངས་པ་ཞེས་བྱ་བ་འདི་་་་
ཉིད་བཀག་པ་ཡིན་ནོ་ཞེས་བཤད།
ནད་གསོག་ལྡང་ནི། རྒྱུ་དཔྱིད་ལ་སོགས་པའི་དུས་འབའ་ཞིག་ཏུ་མ་ཟད་
གཞན་ཀྱང་ཡོད་པར་སྟོན་པ་ནི། འོན་ཀྱང་འབྱུང་བའི་དུས་ལ་མ་བབ་་་་
ཀྱང་། །ཟས་སྤྱོད་དབང་གིས་འཕྲལ་ལ་འབྱུང་བ་ཡོད། །ཞེས་པའི་དོན།
གསོག་ལྡང་སོགས་ཀྱི་གཙོ་བོ་ནི་ནམ་ཟླའི་དུས་ཡིན་ལ་འོན་ཀྱང་སོས་ཀ་ལ་་་་་་
སོགས་རང་རང་གི་འབྱུང་བའི་དུས་ལ་མ་བབ་ཀྱང་ཟས་དང་སྤྱོད་ལམ་མི་་་་་་
འཕྲོད་པའི་དབང་གིས་འཕྲལ་དུ་གསོག་ལྡང་ལ་སོགས་པ་འབྱུང་བ་ཡོད། ཞེས་
པའོ། །
འདིའི་སྐབས་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། དེ་
• 226 •



ལྟར་དུས་ཀྱི་རང་བཞིན་འདི་ཞེས་བྱ་བ་ལ། གང་བསགས་པ་ལ་སོགས་པ་སོས་་
ཀ་ལ་སོགས་པའི་ཚེ་འབྱུང་པར་བཤད་པ་ནི། དུས་ཀྱི་རང་བཞིན་ལ་བརྟེན་ནས་
བཤད་པ་ཡིན་ཏེ། དེ་ཡང་སོས་ཀ་ལ་སོགས་སྦྱོར་མཚུངས་ཀྱང་། རླུང་ལ་སོགས་
པ་གསོག་པའི་རྒྱུ་ཞེས་བཤད་པ་ཡིན་ནོ། །ཅི་ནད་རྣམས་གསོག་པ་ལ་སོགས་་་་
པའི་རྒྱུ་དུས་འབའ་ཞིག་ཏུ་ཟད་དམ་གཞན་དག་ཀྱང་ཡོད་ཅེ་ན་དེའི་ཕྱིར་སྨྲས་
པ་ནི། ཟས་ལ་སོགས་པའི་དབང་གིས་ན། དུས་ལ་བབ་པར་མ་གྱུར་ཀྱང་།
འཕྲལ་དུ་གསོག་པ་ལ་སོགས་འགྱུར། ཞེས་བྱ་བ་ལ་ཟས་ལ་སོགས་པའི་དབང་་
གིས་ཏེ། ཟས་དང་སྐོམ་ལ་སོགས་པའི་ནུས་པ་དང་གསོག་པ་ཞེས་རློན་སྨན་དང་
འཁྲུ་སྨན་དང་འཇམ་རྩི་མས་བཏང་བ་དང་། དུབ་པ་ལ་སོགས་པའི་དབང་གིས་
ཀྱང་རླུང་ལ་སོགས་པའི་ནད་རྣམས་གསོག་པ་དང་ལྡང་བ་དང་རབ་ཏུ་ཞི་བར་
འགྱུར་རོ། །དེ་ཡང་རྒྱུ་དེ་དག་གི་དུས་དེ་དག་ལ་ཕྱིན་ཅིང་སྐབས་ལ་བབ་པར་
མ་གྱུར་ཀྱང་དེ་དག་ལ་ལྟོས་པ་མེད་པར་འཕྲལ་དུ་སྟེ་དེའི་མོད་ལ་སོགས་པའི་་
དུས་ལ་སྡོད་པ་མེད་པར་ཟས་ལ་སོགས་པ་དེའི་དབང་གིས་གསོག་པ་ལ་སོགས་
པར་འགྱུར་བའམ། ཡང་ན་གསོག་པ་ལ་སོགས་པའི་དུས་སུ་ནད་ལ་སོགས་པར་
མི་འགྱུར་གྱིས། ཟས་ལ་སོགས་པ་ཉིད་ལས་འགྱུར་རོ་ཞེས་བཤད།
༣ སློང་རྐྱེན་དངོས།
གསུམ་པ། ནད་ཀྱི་རྐྱེན་སྟོན་པ་ལ་མདོར་བསྟན་དང་རྒྱས་བཤད་གཉིས་་
ལས། མདོར་བསྟན་ནི། ནད་སློང་རྐྱེན་གཉིས་ཐུན་མོང་ཁྱད་པར་གཉིས།
།ཅེས་པ་སྟེ། དེའི་དོན་ནད་སློང་བར་བྱེད་པའི་རྐྱེན་རྣམ་པ་གཉིས་ཏེ། ཐུན་་་་་
• 227 •



མོང་བ་དང་ཁྱད་པར་བ་གཉིས་ཞེས་པའི་དོན།
༡ ཐུན་མོང་གི་སློང་རྐྱེན།
སློང་རྐྱེན་རྒྱས་པར་བཤད་པའི་ནང་ནས་ཐུན་མོང་གི་སློང་རྐྱེན་སྟོན་པ་ནི།
ནད་ཀུན་སློང་བར་བྱེད་པའི་ཐུན་མོང་རྐྱེན། །འབྱུང་བའི་དུས་དང་་་
གདོན་དུག་མི་འཕྲོད་ཟོས། །གསོ་བ་ལོག་དང་ལས་ངན་སད་ལས་བྱུང་།
ཞེས་པའི་དོན། ནད་ཀུན་སློང་བར་བྱེད་པའི་ཐུན་མོང་རྐྱེན་ནི་ས་ཆུ་མེ་རླུང་སྟེ།
འབྱུང་པའི་རྐྱེན་དང་དུས་ཀྱི་ཟས་སྤྱོད་ཧ་ཅང་ལོག་པ་དང་གདོན་གྱི་གནོད་པ་
དང་། དུག་བྱུང་བ་དང་མི་འཕྲོད་པ་ཟོས་པ་དང་ཚད་ནད་ལ་དྲོད་དང་གྲང་་་་
ནད་ལ་བསིལ་བ་ལ་སོགས་གང་མང་བསྟེན་པ་དང་། ཡང་ལས་ངན་པ་སད་་་་
པའི་རྐྱེན་ལས་ནད་སློང་བའི་རྐྱེན་བྱེད་ཅིང་འབྱུང་བར་འགྱུར་ཞེས་པའོ། །
རྒྱས་པར་མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དེ་བཞིན་་་
གཞན་ཡང་འདྲེས་མར་ཟོས། མ་ཞུ་མ་སྙོམས་མི་འཕྲོད་དང༌། ལྷག་པར་ཟོས་པ་
ལ་སོགས་དང་། ཆང་དང་བཏུང་བ་ཉེས་པ་དང་། ཚོད་མ་སྐམ་དང་ལ་ཕུག་རྗེན།
ཏིལ་ཚིག་ས་ཞག་སོ་བའི་ཆང་། ཤ་རུལ་ཤ་སྐམ་ཤ་རིད་རྣམས། དེ་དང་དེ་ཡིས་
ཉེས་གསུམ་སྐྱེད། དེ་བཞིན་ཁ་ཟས་སྤོང་བ་དང་། དུས་ཚིགས་ལོག་གམ་མདུན་
གྱི་རླུང་། གདོན་ཞུགས་དུག་དང་དབྱིག་དུག་ཟོས། བེ་སྣབས་ནད་འཁྲུག་རི་་་
རྩར་གནས། རྩ་དཀར་ལ་ནི་གཟའ་ཞུགས་དང་། ལོག་པར་སྦྱོར་བ་ཐམས་ཅད་
དང་། སྡིག་པའི་ལས་ལ་བརྟེན་པ་དང་། བུད་མེད་བུ་བཙས་ལོག་པར་འབྱུང་།
གསོ་བ་ལོག་པར་བྱས་ལ་ལྡང་། ཞེས་བྱ་བ། ཡང་དེ་བཞིན་དང་སྔར་བཤད་པ་
དེ་དག་སྟོན་ཅིང་སྤྱད་པ་ལས་འདུས་པའི་ནད་ལྡང་བར་འགྱུར་བར་མ་ཟད་ཀྱི་
འདྲེས་མ་ཟོས་པ་ལ་སོགས་པ་འདི་དག་ཀྱང་འདུས་པའི་ནད་ལྡང་བར་འགྱུར་
• 228 •



རོ། །ཟོས་པ་ནི་ཚིག་ཀུན་དང་སྦྱར་ཏེ་འདྲེས་མར་ཟ་བ་ནི་འཕྲོད་པ་དང་མི་་་་
འཕྲོད་པ་དང་། གནོད་པ་དང་དྲི་མ་ཅན་ཟོས་པའོ། །མ་ཞུ་བ་ནི་ཁ་ཟས་སྔ་མ་
མ་ཞུ་བར་ཟོས་པའོ། །མི་སྙོམས་པར་ཟ་བ་ནི་ཟས་ཀྱི་དུས་ལ་མ་བབ་པའམ། །
དུས་ཡོལ་བའམ། ཚད་ལས་ལྷག་པའམ། ཚད་ལས་ཆུང་དུ་ཟོས་པའམ། མི་་་་་
འཕྲོད་པ་ནི་རི་བོང་གི་ཤ་དང་། ལ་ཕུག་རློན་པ་དུས་གཅིག་ཏུ་ཟོས་པའམ། ཉ་
དང་འོ་མ་ལྷན་ཅིག་ཟོས་པ་ལ་སོགས་པའོ། །ལྷག་པར་ཟ་བ་ནི་འགྲངས་ཤིང་་་་
ཟོས་པའི་རྗེས་ལ་ཟོས་པའོ། །ཉེས་པའི་ཆང་གི་ཁ་དོག་དང་དྲི་རོ་ལ་སོགས་པ་་
ཉེས་པ་ཏེ། ཕལ་ཆེར་རུལ་ཞིང་དྲི་མི་ཞིམ་པ་ལ་སོགས་པའོ། །དེ་བཞིན་དུ་་་་
བཏུང་བའི་རྣམ་པ་གཞན་ཡང་རུལ་ཞིང་ཁ་དོག་ལ་སོགས་པ་མེད་པའི་ཉེས་པ་
དང་ལྡན་པའོ། །ཚོད་མ་སྐམ་པོ་ནི་རྒྱ་སྣེའུ་ལ་སོགས་པའི་ཚོད་མ་སྐམ་པོའོ། །
ཏིལ་ཚིལ་ནི་ཏིལ་གྱི་འབའ་ཆའོ། །ས་ཞག་དང་སོ་ཀའི་ཆང་ནི་ས་ཞག་དང་སོ་
བ་འདྲེས་པ་ལས་ཆང་དུ་བྱས་པའོ། །ཡང་ཤའི་རྣམ་པ་རུལ་ཞིང་ཞིག་པ་དང་། །
སྐམ་ཞིང་ཁུ་བཅུད་མེད་པ་དང་། རུས་པ་དང་རྩ་རྒྱུས་ཙམ་ལུས་པ་ཟོས་པ་དང་
གཞན་ཡང་མ་སྨོས་སུ་ཟིན་ཀྱང་། དེ་ལྟ་བུའི་ནད་སྐྱེད་པར་བྱེད་པའི་རྣམ་པ་་་
འདི་དག་དང་ཆ་འདྲ་བ་དག་གིས་ཀྱང་ཉེས་པ་གསུམ་འདུས་པ་ཞེས་བྱའི་ནད་
སྐྱེད་པར་འགྱུར། དེ་བཞིན་ཁ་ཟས་སྤོས་ཏེ་སྔར་གང་ལ་གོམས་པའི་ཁ་ཟས་་་་་
སྤང་ནས་གཞན་ཟོས་པའོ། །དེ་བཞིན་དུ་དུས་ཚིགས་ལོག་པ་ནི་དམན་པ་དང་།
ལོག་པའི་སྦྱོར་བ་དང་ལྡན་པའོ། །མདུན་གྱི་རླུང་ནི་མདུན་ཕྱོགས་ནས་ལྡང་བའི་
རླུང་ཤར་ནས་ལྡང་བའི་རླུང་ངོ། །དེ་བཞིན་དུ་གདོན་ལ་སོགས་པ་ནི་ལྷ་དང་ལྷ་
མ་ཡིན་དྲི་ཟ་ལ་སོགས་པའི་གདོན་ལུས་ལ་ཞུགས་ཤིང་ཀུན་ཏུ་འཛིན་པའོ། །
ཡང་དེ་བཞིན་དུ་དུག་དང་དབྱིག་དུག་སྟེ་མ་སྦྱར་བ་དང་། སྦྱར་བའི་དུག་ཟོས་
• 229 •



པའོ། །དེ་བཞིན་དུ་མ་ཞུ་བའི་བེ་སྣབས་ཀྱི་ནད་འཁྲུག་རྐྱེན་བསླང་བ་དང་།
རིའི་རྩར་གནས་ཤིང་འདུག་པ་དང་། བཙས་པའི་ཚེ་སྐར་མ་གང་ལ་བབ་ལ་ཉི་
མ་ལ་སོགས་པའི་གཟའ་ཞུགས་ཤིང་གནོད་པར་བྱས་པ་དང༌། དེ་བཞིན་དུ་ཁ་
ཟས་ལོག་པར་ཟོས་པ་ལ་སོགས་པའི་ལོག་པའི་སྦྱོར་བ་སྣ་ཚོགས་བསྟེན་པ་དང་།
སྡིག་པའི་ལས་སྲོག་གཅོད་པ་དང་། རྐུ་བ་ལ་སོགས་བསྟེན་ཅིང་སྤྱོད་པ་དང་།
བུད་མེད་བུ་བཙས་པའི་དུས་སུ་ལོག་པར་འབྱུང་བ་ལ་སོགས་པའི་སྡུག་བསྔལ་
གྱི་ཉེས་པ་དང་། དེ་བཞིན་དུ་གསོ་བ་ལོག་པར་བྱས་ཤིང་ལེགས་པར་མ་བཅོས་
པ་དག་ལས་ཀྱང་ནད་དུ་འགྱུར་རོ་ཞེས་བཤད།
༢ ཁྱད་པར་གྱི་སློང་རྐྱེན།
ཁྱད་པར་གྱི་སློང་རྐྱེན་སྟོན་པའི་ནང་ནས་རླུང་གི་སློང་རྐྱེན་སྟོན་པ་ནི། །
ཁྱད་པར་ཁ་དང་ཡང་རྩུབ་བསྟེན་དྲགས་དང་། །ཆགས་པས་དུབ་དང་
ལྟོ་ཆག་གཉིད་ཆག་དང་། །ལྟོ་སྟོང་ལུས་ངག་བྱ་བ་དྲག་ཤུལ་དང་།
ཁྲག་མང་ཟགས་དང་འཁྲུ་སྐྱུག་དྲག་པོས་བཏབ། །བསེར་བུས་བཏབ་
དང་ག་ཆད་ངུས་པ་དང་། །མྱ་ངན་སེམས་ལས་ཁ་ཡི་ལས་ཆེས་དང་།
བཅུད་མེད་ཁ་ཟས་ཡེན་ལ་གཏད་པ་དང༌། །ཤུགས་བཀག་པ་དང་་་་
ནན་གྱིས་བཙིར་བ་དང་། །རྐྱེན་དེ་རྣམས་ཀྱིས་རླུང་ནད་ལྡང་བར་བྱེད།།
།ཅེས་པའི་དོན། ཁྱད་པར་རོ་ཁ་བ་དང་ཡང་བ་དང་རྩུབ་པ་བསྟེན་དྲགས་པ་
དང་། ཆགས་པས་དུབ་ཆེས་པ་དང༌། ལྟོ་ཆག་པ་དང་། གཉིད་ཆག་པ་དང་། །
ལྟོ་སྟོང་དུ་ལུས་ངག་གི་བྱ་བ་དྲག་ཤུལ་བྱས་པ་དང་། ཁྲག་མང་དུ་ཟགས་པ་་་
དང་། འཁྲུ་སྐྱུག་དྲག་པོས་བཏབ་པ་དང༌། བསེར་བུས་བཏབ་པ་དང་།
ག་ཆད་ཞེས་པ་ཡི་ཆད་པ་སྟེ་དེའི་སྟོབས་ཀྱིས་ངུས་པ་དང་། མྱ་ངན་གྱི་་་་
• 230 •



སེམས་ལས་ཆེན་པོ་དང་། ཁ་ཡི་ལས་གླུ་དང་དབྱངས་ལ་སོགས་ཧ་ཅང་་་་་
ཆེས་པ་དང༌། བཅུད་མེད་པའི་ཁ་ཟས་ཡེན་ལ་སྟེ་སྣུམ་བག་དང་དྲོད་མེད་
པ་ལ་གཏད་པ་དང༌། བཤང་བ་ལ་སོགས་པའི་ཤུགས་བཀག་པ་དང་ནན་གྱིས་
བཙིར་བ་དང་རྒྱུ་རྐྱེན་དེ་རྣམས་ཀྱིས་རླུང་ནད་བསགས་པ་ལྡང་བར་བྱེད། ཅེས་
པའོ། །
མཁྲིས་པའི་སློང་རྐྱེན་སྟོན་པ་ནི། ཚ་བའི་རོ་དང་ཚ་རྣོ་སྣུམ་བསྟེན་་་
དྲགས། །རྒྱུད་ལ་ཞེ་སྡང་དྲག་པོ་སྐྱེས་པ་དང་། །ཚད་གུང་གཉིད་ལོག་
འདུག་རྗེས་དྲག་ཤུལ་བྱས། །མི་ཐེག་ཁུར་དང་ས་སྲན་བརྐོས་པ་དང་། །
གཞུ་སྲན་བཀང་དང་འཛིང་ཁ་བཀྱེ་བ་དང་། །བང་དང་འགྲོ་ལས་་་
དག་གིས་ཉེན་པ་དང༌། །རྟ་ཡིས་བརྡབས་དང་གཡང་དུ་ལྷུང་བ་དང་།
འཐིབ་འོག་ཚུད་དང་རྡོ་དབྱུག་བརྡུང་བ་དང་། །ཤ་མར་བུ་རམ་ཆང་
སོགས་བཟའ་བཏུང་དྲགས། །རྐྱེན་དེ་རྣམས་ཀྱིས་མཁྲིས་ཚད་སློང་་་་
བར་བྱེད། །ཅེས་པའི་དོན། ཚ་བའི་རོ་དང་ནུས་པ་དྲོ་བ་དང་ཚ་བ་དང་སྣུམ་
པ་བསྟེན་དྲགས་པ་དང་། ཤེས་རྒྱུད་ལ་ཞེ་སྡང་དྲག་པོ་སྐྱེས་པ་དང་། ཚད་གུང་
གཉིད་ལོག་ནས་འདུག་པའི་རྗེས་དེ་མ་ཁད་པར་དྲག་ཤུལ་བྱས་པ་དང་། མི་་་
ཐེག་པའི་ཁུར་ཁུར་བ་དང་། ས་སྲན་བརྐོས་པ་དང་། མི་མཐུན་བཞིན་དུ་གཞུ་
སྲ་བ་བཀང་པ་དང་། འཛིང་ཁ་བཀྱེ་བ་དང་། བང་དང་ཐག་རིང་བར་འགྲོ་་་་
བའི་ལས་དག་གིས་ཉེན་པ་དང་། རྟ་ཡིས་བརྡབས་པ་དང་། གཡང་དུ་ལྷུང་བ་
དང་། འཐིབ་འོག་ཏུ་ཚུད་པ་དང་། རྡོ་དང་དབྱུག་པས་བརྡུངས་པ་དང་། ཤ་་
མར་དང་བུ་རམ་དང་ཆང་ལ་སོགས་བ་བཟའ་བཏུང་དྲགས་པ་སྟེ། རྐྱེན་དེ་་་་
རྣམས་ཀྱིས་མཁྲིས་ཚད་སློང་བར་བྱེད་ཅེས་པའོ། །
• 231 •



བད་ཀན་གྱི་སློང་རྐྱེན་སྟོན་པ་ནི། ཁ་མངར་ལྕི་བསིལ་སྣུམ་བསྟེན་་་་
དྲགས་པ་དང་། །འགྲངས་རྗེས་དལ་བར་འདུག་དང་ཉིན་གཉིད་ལོག།།
རླན་སྟེང་ཉལ་དང་གོས་སྲབ་ཆུར་ཞུགས་འཁྱག། །གྲོ་སྲན་གསར་ཐོག་
སེར་ཅན་སུངས་པ་དང་། །ར་སྐོམ་ཤ་རིད་ཚིལ་བུ་འབྲུ་མར་དང་། །
རྩི་མར་རུལ་པ་ལོ་བཤུར་ལ་ཕུག་རས། །རི་སྒོག་ལ་སོགས་རྗེན་ཟས་་་་
མཐའ་དག་དང་། །མ་ཚོས་ཚིག་དང་ཁེངས་པོའི་ཟས་རྣམས་དང་། །
བ་རའི་འོ་མ་ཞོ་དར་ཆུ་གྲང་ཇ། །བཟའ་བཏུང་ཆེས་ཏེ་ཚད་ལས་་་་་
འདས་པའམ། སྔ་མ་མ་ཞུ་ཕྱི་མ་ཟོས་པ་ཡིས། །རྐྱེན་དེ་རྣམས་ཀྱིས་་་་་
བད་ཀན་གྲང་ནད་སློང་། །ཞེས་པའི་དོན། རོ་ཁ་བ་དང་མངར་བ་དང་་་་
ནུས་པ་ལྕི་བ་དང་བསིལ་བ་དང་སྣུམ་པ་བསྟེན་དྲགས་པ་དང་། འགྲངས་པའི་
རྗེས་ལ་མ་བཅག་པར་དལ་བར་འདུག་པ་དང་། ཉིན་མོ་གཉིད་ལོག་པ་དང་།
རླན་གྱི་སྟེང་ཉལ་བ་དང་། གོས་ཧ་ཅང་སྲབ་པ་དང་། ཆུར་ཞུགས་པ་དང་།
འཁྱགས་པ་དང་། གྲོ་སྲན་ལ་སོགས་པ་འབྲུ་གསར་པའི་ཐོག་མ་སྨིན་པ་དང་།
སེར་ཅན་རས་པ་སུངས་པ་དང་། ར་དང་སྐོམ་པོའི་ཤ་རིད་པ་དེ་དག་གི་ཚིལ་་
བུ་དང་འབྲུ་མར་དང་རྩི་མར་རུལ་པ་དང་། ལོ་བཤུར་དང་། ལ་ཕུག་རས་པ་་་
དང་། རི་སྒོག་ལ་སོགས་པའི་རྗེན་ཟས་མཐའ་དག་དང་། ཟས་མ་ཚོས་པ་དང་།
ཚིག་པ་དང་ཁེངས་པོའི་ཟས་རྣམས་དང་བ་རའི་འོ་མ་དང་། ཞོ་དང་དར་བ་་་
དང་ཆུ་གྲང་དང་ཇ་ལ་སོགས་པ་རྣམས་ཆེར་བསྟེན་པ་དང་། བཟའ་བཏུང་་་
ཆེས་ཏེ་ཚད་ལས་འདས་པའམ། ཟས་སྔ་མ་མ་ཞུ་བར་ཕྱི་མ་ཟོས་པའི་རྐྱེན་དེ་་་
རྣམས་ཀྱིས་བད་ཀན་གྲང་ནད་བསགས་པ་སློང་པར་བྱེད། ཅེས་པའོ། །
འདིའི་སྐབས་ཀྱི་དཔལ་མགོན་གྱི་འགྲེལ་པར། བཟའ་བཏུང་སྔར་ལས་ཁ་
• 232 •



ཐལ་ནས་ཧ་ཅང་ཆེས་པའམ། སྔར་ཟོས་པའི་ཟས་རྣམས་མ་ཞུ་བཞིན་དུ་ཕྱི་མ་
ཡང་ཡང་དུ་ཟོས་པའི་རྐྱེན་གྱིས་བད་ཀན་འཕེལ་ཏེ། སྨན་ཡིན་ཡང་ཐུན་ཆེས་་
ན་འཇུ་བ་དཀའ་ཞིང་བེ་སྣབས་ཀྱི་གྲོགས་སུ་འགྱུར་བར་བཤད་པའི་ཕྱིར་རོ། །
ཞེས་བཤད། གཞུང་འགའ་ཞིག་ཏུ་ལོ་བཞུར་ཞེས་འབྱུང་ཡང་། དག་པ་རྣམས་་
སུ་ལོ་བཤུར་ཞེས་འབྱུང་བ་དག་སྟེ། ཟས་ཀྱི་ཚུལ་ཤེས་པར་བྱ་བའི་ལེའུར། ལོ་
གསར་སྙོམས་ཤིང་བཤུར་བས་གྲང་རླུང་བསྐྱེད། ཞེས་པ་དང་དོན་མཚུངས་ལ།
བཤུར་བ་ཞེས་པ་རས་པའམ་རུལ་བའི་མིང་ངོ༌། །
ལྡན་འདུས་ཀྱི་སློང་རྐྱེན་སྟོན་པ་ནི། དེ་དག་འདྲེས་ལས་ལྡན་འདུས་་
ནད་དུ་འགྱུར། །ཞེས་པའི་དོན། བད་མཁྲིས་རླུང་གསུམ་གྱི་ཟས་སྤྱོད་དེ་དག་
འདྲེས་པར་སྤྱད་པ་ལས་ལྡན་འདུས་ཀྱི་ནད་དུ་འགྱུར། ཞེས་པ་སྟེ། རྒྱས་པར་་་་
མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། འདྲེས་པ་ལས་ནི་ལྡན་པ་ཡིན།
ཞེས་བྱ་བ་ལ། སྔར་བཤད་པའི་རྐྱེན་དེ་དག་ཆ་འདྲེས་པར་གྱུར་པས་ལྡན་བ་སྟེ།
རླུང་དང་མཁྲིས་པ་དང་བད་ཀན་ལ་སོགས་པ་འདྲེས་མར་ལྡང་བ་ཡིན་ནོ། །
ཐམས་ཅད་བསྟེན་ལས་འདུས་པར་འགྱུར། ཞེས་བྱ་བ་ལ། སྔར་བཤད་པའི་ཁ་
བ་དང་ཚ་བ་དང་མངར་བ་ལ་སོགས་པ་ཐམས་ཅད་མ་ལུས་པ་བསྟེན་པ་ལས་་་
རླུང་དང་མཁྲིས་པ་བད་ཀན་གསུམ་འདུས་པའི་ནད་ལྡང་བར་འགྱུར་རོ་ཞེས་་
བཤད། ཅེས་ནད་ཀྱི་རྐྱེན་བསྟན་པའི་ལེའུ་དགུ་པ་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས་ནད་ཀྱི་རྐྱེན་བསྟན་པའི་ལེའུ་སྟེ་དགུ་པའོ། །ཞེས་
ལེའུ་དགུ་པ་རྒྱས་པར་བཤད་ཟིན་ཏོ། །
• 233 •



ལེའུ་བཅུ་པ། ནད་ཞུགས་པའི་ཚུལ།
ད་ནི་ནད་ཞུགས་པའི་ཚུལ་བསྟན་པའི་ལེའུ་བཅུ་པ་བཤད་པར་བྱ་སྟེ། དེ་
ཡང་ལེའུ་འདི་གསུངས་ཤིང་ཉན་པར་གདམས་པ་དང་། གཞུང་དོན་དངོས་་་་
གཉིས་ལས་དང་པོ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་
སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག། །ཅེས་པ་སྟེ། ལེའུ་
དགུ་པ་གསུངས་ཟིན་པ་དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་དྲང་སྲོང་
ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་ནས་དྲང་སྲོང་ཆེན་
པོ་ཉོན་ཅིག ཅེས་ལེའུ་བཅུ་པ་ཉན་པར་གདམས་པའོ། །
གཉིས་པ་གཞུང་དོན་དངོས་ལ། འཇུག་པའི་ཚུལ་དང་། གནས་སྟོན་་་་
གཉིས་ལས།
༡ ནད་འཇུག་པའི་ཚུལ།
དང་པོ། འཇུག་པའི་ཚུལ་སྟོན་པ་ནི། དེ་ལྟར་རྒྱུ་ལ་རྐྱེན་གྱིས་བསྐྱེད་་་
ནས་ནི། །འཇུག་པའི་ཚུལ་ནི་འཕང་བྱའི་ཡུལ་དེ་ལ། །འཕེན་པར་བྱེད་
པའི་རྐྱེན་ནི་རྣམ་བཞི་ཡིས། །འཕེན་བྱ་གཅིག་ལ་ཕོག་དང་འབྲེལ་པས་
དཔག །ཅེས་པའི་དོན། དེ་ལྟར་ནད་ཀྱི་རྒྱུ་ཉེས་པ་གསུམ་པོ་ལ་རྣམ་པར་གྱུར་
པའི་རྐྱེན་གྱིས་བསྐྱེད་ནས་ནི་ནད་ཞུགས་པའི་ཚུལ་ནི་འཕང་བྱའི་ཡུལ་ཟུངས་་
དང་དྲི་མ་སྟེ་གནོད་བྱ་བཅུ་པོ་འབེན་ལྟ་བུ། དེ་ལ་འཕེན་པར་བྱེད་པའི་རྐྱེན་་་་
མདའ་འཕངས་པའི་སྐྱེས་བུ་སྟེ་དེ་ཡང་དུས་གདོན་ཟས་སྤྱོད་རྣམ་པ་བཞི་་་་་་
• 234 •



པོའམ་འཕེན་བྱེད་མདའ་ལྟ་བུ་དེ་ཉེས་གསུམ་གང་རུང་གཅིག་ལ་ཕོག་པ་དང་།
གནོད་བྱ་དང་གནོད་བྱེད་འབྲེལ་བས་ནད་གང་ཡིན་པ་རྗེས་སུ་དཔག་པར་བྱ་
སྟེ་ནད་ངོས་ཟིན་པར་བྱའོ། ། །
གནས་སྟོན་པ་ནི། དེ་ལ་རླུང་ནི་རུས་པ་ལ་གནས་ཏེ། །མཁྲིས་པ་་་
ཁྲག་དང་རྡུལ་ལ་གནས་པ་ཡིན། །བད་ཀན་ལྷག་མ་རྣམས་ལ་གནས་་
པའོ། །ཞེས་པའི་དོན། དེ་ལ་རླུང་གཙོ་བོར་རུས་པ་ལ་གནས་ཏེ། དེ་བཞིན་དུ་་
མཁྲིས་པ་ནི་ཁྲག་དང་རྡུལ་ལ་གནས་པ་ཡིན་ལ། བད་ཀན་ནི་དེ་དག་གི་ལྷག་མ་
དྭངས་མ་དང་། ཤ་དང་ཚིལ་དང་རྐང་དང་ཁུ་བ་དང་བཤང་བ་དང་དྲི་ཆུ་སྟེ་་
བདུན་པོ་རྣམས་ལ་གཙོ་བོར་གནས་པའོ། ། །
འཇུག་པའི་ཚུལ་ལ་ཡང་། ཇི་ལྟར་འབྲེལ་བའི་ཚུལ་དང་། དེ་དག་དཔེ་
དོན་དང་བཅས་ཏེ་རྒྱས་པར་བཤད་པ་གཉིས་ལས། དང་པོ་ཇི་ལྟར་འབྲེལ་པའི་
ཚུལ་སྟོན་པ་ནི། དེ་ལྟར་ཕན་ཚུན་རྟེན་དང་བརྟེན་པའི་ཕྱིར། །ཉེས་པ་
འཁྲུགས་པས་ལུས་ཟུངས་ཉེན་བྱས་ཏེ། །གཉིས་ཀས་དྲི་མ་ལ་ནི་གནོད་
པར་འགྱུར། །ཞེས་པའི་དོན་ནི་དེ་ལྟར་རྟེན་དང་བརྟེན་པའི་ཕྱིར། ཉེས་པ་་་
གསུམ་པོ་འཁྲུགས་པས་ལུས་ཟུངས་བདུན་ཉེན་པར་བྱས་ཏེ་ཉེས་པ་དང་ལུས་་་
ཟུངས་གཉིས་ཀས་དྲི་མ་ལ་ནི་གནོད་པར་བྱེད་ཅེས་པའོ། ། །
འདི་སྐབས་སུ་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས།
དེས་འདི་ཕན་ཚུན་རྟེན་དང་བརྟེན་པར་བྱེད་པའི་སྨན་གཅིག་གི་གང་ཡིན་་་་་
གཞན་ཡང་དེ་ཞེས་བྱ་བ་ལ་གང་ཚུལ་དེ་ལྟ་བུ་དེས་ན། ནད་དྲི་མ་རྣམས་གནས་
དང་གནས་པ་པོའི་ཚུལ་གྱི་གནས་པའི་རྒྱུ་དེས་འདི་རྣམས་ནི་ཕན་ཚུན་གཅིག་
ལ་གཅིག་རྟེན་དང་བརྟེན་པ་པོའི་ཚུལ་དུ་གནས་པ་ཡིན་པས་ན་གང་གཅིག་་་་
• 235 •



གིས་འཕེལ་བ་དེ་ནི་གཞན་དག་གི་ཡང་ཟད་པར་བྱེད་པའི་སྨན་ཡིན་ཏེ། གང་
རྟེན་ནམ་གནས་ཀྱི་འཕེལ་བར་བྱེད་པ་ནི་བརྟེན་པ་པོ་འཕེལ་བར་བྱེད་པ་ཡིན་
ལ། གང་རྟེན་གྱི་ཟད་པར་བྱེད་པ་དེ་ནི་བརྟེན་པ་པོའི་ཡང་ཟད་པར་བྱེད་པ་་་
ཡིན་པས་ན། གཅིག་གི་སྨན་གང་ཡིན་པ་གཞན་གྱི་ཡང་དེ་ཉིད་ཡིན་ནོ། །དེ་་་
ལྟར་ན་ནི། གང་རླུང་གི་གནས་རུས་པ་འཕེལ་བའི་སྨན་དེས་ནི་དང་པོ་རླུང་་་་
ཡང་འཕེལ་བར་བྱེད་ལ། རུས་པ་ཟད་པར་བྱེད་པའི་སྨན་དེས་ནི་རླུང་ཡང་་་་་
ཟད་པར་བྱེད་པར་འགྱུར་རོ། །ཞེས་ན། (རུས་པ་རླུང་གཉིས་ལ་འདི་མིན་)ཞེས་
བྱ་བ་ཡིན་ཏེ། རུས་པ་དང་རླུང་གཉིས་ལ་འཕེལ་བ་དང་ཟད་པར་བྱེད་པའི་་་༌་
སྨན་འདི་ལྟར་མི་སྦྱོར་རོ་ཞེས་ཤུགས་ཀྱིས་སྦྱར་བར་བྱའོ། །ཞེས་དང་།
རྒྱས་པར་མདོ་གནས་ལེའུ་བཅུ་གཅིག་པའི་འགྲེལ་པ་ཟླ་ཟེར་ལས། ཉེས་་
འཁྲུགས་པས་ནི་ལུས་ཟུངས་ཉེན། གཉིས་ཀས་དྲི་མ་ལ་གནོད་བྱེད། འོག་ན་་་་་
གཉིས་དང་མགོ་བོར་བདུན། བུ་ག་དང་ནི་རྡུལ་འབྱུང་བའི། དྲི་མའི་གནས་་་་
ནས་དྲི་མ་སྟེ། རང་རང་གནས་སུ་ནད་སྐྱེད་འགྱུར། ཞེས་བྱ་བ་ལ། ཉེས་པ་ནི་་
རླུང་ལ་སོགས་པ་སྟེ། དེ་རྣམས་འཁྲུགས་པ་ནི་རང་རང་གི་རྒྱུ་རྣམས་ཀྱིས་ལྡང་
ཞིང་གཡོས་པའོ། །དེས་ནི་ལུས་ཟུངས་བྱ་བ། དྭངས་མ་ལ་སོགས་པ་ལ་ཉེན་ཅིང་
གནོད་པར་འགྱུར་རོ། །ཉེས་པ་དང་ལུས་ཟུངས་གཉིས་འཁྲུག་ཅིང་གཡོས་པས་
ནི་དྲི་མ་ལ་གནོད་པར་བྱེད་ལ་གནོད་པ་དང་ལྡན་པའི་དྲི་མ་དེས་ནི་དྲི་མའི་་་་
གནས་ལ་གནོད་ལ་སྐྱེད་པར་འགྱུར་ན་དྲི་མའི་གནས་དེ་དག་གང་ཡིན་ཞེ་ན།
དེའི་ཕྱིར་སྨྲས་པ་ན། འོག་ན་གཉིས་ཏེ་བཤང་པའི་ལམ་དང་གཅི་བའི་ལམ་མོ། །
མགོ་བོར་ནི་དྲི་མའི་གནས་བདུན་ཏེ། མིག་གཉིས་རྣ་བའི་བུ་ག་གཉིས་དང་་་་
སྣའི་བུ་ག་གཉིས་དང་ལྐོག་མའི་བུ་ག་གཅིག་གོ། །བུ་ཁ་ནི་བུ་ཁའི་ཁུང་བུ་་་་
• 236 •



རྣམས་དང་དེ་བཞིན་དུ་རྡུལ་འབྱུང་བར་བྱེད་པ་སྟེ་ལུས་ཐམས་ཅད་དུ་་་་་་་་
གཏོགས་པའི་བ་སྤུའི་བུ་ཁ་རྣམས་ཏེ་དེ་ཐམས་ཅད་ཀྱང་དྲི་མའི་གནས་ཡིན་པ་
ལ་དེ་རྣམས་ནི་གནོད་པ་ཅན་གྱི་དྲི་མས་གནོད་པ་བསྐྱེད་དོ། །དེ་བས་ན་ལུས་
ཟུངས་དང་དྲི་མ་དྲི་མའི་གནས་དེ་རྣམས་སུ་རང་གི་བདག་ཉིད་ཀྱི་གནས་རྟེན་
གྱི་ཚུལ་དུ་གནས་པ་དེ་རྣམས་སུ་རང་གི་ནད་སྐྱེད་ཅིང་འབྱུང་བར་འགྱུར་རོ། །
དེ་ཡང་ལུས་ཟུངས་རྣམས་ལ་ནི་ཉེས་པས་གནོད་པ་སྐྱེད་ལ་དྲི་མའི་གནས་་་་་་
རྣམས་སུ་ནི་དྲི་མས་གནོད་པ་སྐྱེད་ནས་རང་རང་གི་ཇི་ལྟ་བ་བཞིན་ནད་རྣམས་
འབྱུང་བར་འགྱུར་རོ། །ཞེས་བཤད།
གཉིས་པ་དཔེ་དོན་དང་བཅས་ཏེ་རྒྱས་པར་བཤད་པ་ནི། དེ་ནི་ནད་་་་
དང་རྒྱུ་མཐུན་ཟས་ཀྱི་བཅུད། །ཁྱབ་བྱེད་རླུང་གིས་བུ་ཁ་རྣམས་སུ་་་༌་
གཏོར། །དེ་ཚེ་དྭངས་མ་གང་དུ་ཆགས་གྱུར་པ། །བུ་ཁའི་རྐྱེན་དང་དེ་
དུས་སྤྱོད་ལམ་གྱིས། །མཁའ་ལ་སྤྲིན་འདུས་ཆར་པ་འབབ་པ་བཞིན། །
རང་རང་གནས་དེར་འཕེལ་ཞིང་གསོག་པར་བྱེད། །ཅེས་པའི་དོན་ཉེས་
པ་གསུམ་པོ་དེ་ནི་ནད་དང་རྒྱུ་མཐུན་པའི་ཟས་ཀྱི་བཅུད་དེ་རླུང་ལ་རོ་ཁ་བ་་་
དང༌། ནུས་པ་སྐྱ་བ་དང་བསིལ་རྩུབ་སོགས་མཁྲིས་པ་ལ་རོ་ཚ་བ་དང་ནུས་པ་
རྣོ་བ་དང་དྲོ་བ་དང་སྣུམ་པ་ལ་སོགས་པ་དང་བད་ཀན་ལ་རོ་ཁ་བ་དང་མངར་
བ་དང་ནུས་པ་ལྕི་བ་དང་བསིལ་བ་ལ་སོགས་པ་བསྟེན་པས་ནད་གསོག་པར་་་
བྱེད་དེ་དེ་ཡང་ཉེས་གསུམ་དང་རྒྱུ་མཐུན་པའི་ཟས་སྐོམ་དེ་དག་བསྟེན་པས་་་་
ཁྱབ་བྱེད་ཀྱི་རླུང་གིས་གནོད་བྱ་བཅུའི་རྒྱུ་ལམ་གྱི་བུ་ཁ་རྣམས་སུ་གཏོར་བ་དེའི་
ཚེ་དྭངས་མ་ལུས་གནས་གང་དུ་སླེབ་ཅིང་ཆགས་པར་གྱུར་པའི་རྟེན་དང་་་་་་
བརྟེན་པའི་འབྲེལ་བས་བུ་གའི་རྐྱེན་དང་དེ་དུས་ཀྱི་སྤྱོད་ལམ་གྱི་ནད་གསོག་་་་
• 237 •



ཅིང་ལྡང་བར་བྱེད་དེ། དེ་ཡང་དཔེར་ན་ནམ་མཁའ་ལ་སྤྲིན་ཆེར་འདུས་ན་་་་་
ཆར་འབབ་པ་བཞིན་དུ་ཉེས་གསུམ་རང་རང་གི་གནས་དེར་འཕེལ་ཞིང་གསོག་
པར་བྱེད་ཅེས་པའོ། །རང་རང་གི་གནས་སུ་འཕེལ་ཞིང་གསོག་པར་བྱེད་ཅེས་་
པའི་དོན་ཡང་། རླུང་སྐྱེད་པའི་ཟས་དེ་དྭངས་མར་འགྲོ། དེ་ཁྲག་དང་། དེ་ནས་
ཤ་དང་། དེ་ནས་ཚིལ་བུ་དང་། དེ་ནས་ཁུ་བར་འགྲོ་བ་ལ་གནས་ལྔ་པོའི་དེར་་
སླེབ་དུས་ན་རླུང་སྐྱེད་པར་བྱེད་པའི་སྤྱོད་ལམ་བྱས་ཀྱང་དེ་རྣམས་བད་མཁྲིས་
གཉིས་ཀྱི་གནས་ཡིན་པའི་ཕྱིར་རླུང་འཕེལ་ཞིང་གསོག་མི་ནུས་པ་ལ་དྭངས་མ་
དེ་རུས་པའི་གནས་སུ་སླེབ་པའི་དུས་སུ་རླུང་སྐྱེ་བའི་སྤྱོད་ལམ་བསྟེན་ན་དྭངས་
མ་དེ་རླུང་སྐྱེ་བའི་རྒྱུ་མཐུན་ཡིན་པ་དང༌། བུ་ག་དེ་རུས་པ་རླུང་གི་གནས་ཡིན་
པ་དང་། སྤྱོད་ལམ་རླུང་སྐྱེད་པ་དང་། འཛོམས་པས་རླུང་རུས་པའི་གནས་སུ་
འདུས་ནས་འཕེལ་ཞིང་གསོག་པར་བྱེད་དོ། །དེ་བཞིན་དུ་མཁྲིས་པའི་རྒྱུ་མཐུན་
གྱི་ཟས་སྐོམ་ཞུ་ནས་དྭངས་མ་དེ་ཁྲག་གི་བུ་གར་སླེབ་པའི་དུས་སུ་བུ་གའི་རྐྱེན་
ཁྲག་གནས་ཡིན་པ་དང་། དེ་དུས་མཁྲིས་པ་སྐྱེད་པའི་སྤྱོད་ལམ་འཛོམས་པས་་་
མཁྲིས་པ་རང་གི་གནས་སུ་འདུས་ནས་འཕེལ་ཞིང་གསོག་པར་བྱེད་ལ། དྭངས་
མ་དེ་བད་ཀན་དང་རླུང་གི་གནས་སུ་སླེབ་པས་ན་མཁྲིས་པ་སྐྱེད་པའི་ལས་བྱས་
ཀྱང་མཁྲིས་པ་འཕེལ་ཞིང་གསོག་མི་ནུས་པ་ཡིན་ནོ། །དེ་བཞིན་དུ་བད་ཀན་་་་
དང་རྒྱུ་མཐུན་པའི་ཟས་སྐོམ་ཞུ་ནས་དྭངས་མ་ཤ་ཚིལ་ཁུ་བའི་གནས་སུ་སླེབ་་་
ཅིང་ཆགས་པའི་དུས་བུ་ག་དེ་རྣམས་བད་ཀན་གྱི་གནས་ཡིན་པའི་རྐྱེན་གྱིས་་་་
དེའི་དུས་སུ་བད་ཀན་སྐྱེད་པར་བྱེད་པའི་སྤྱོད་ལམ་དང་འཛོམས་པ་ལས་བད་
ཀན་རང་གི་གནས་སུ་འཕེལ་ཞིང་གསོག་པར་བྱེད་ལ་ཁྲག་དང་རུས་པ་གཉིས་
མཁྲིས་པ་དང་རླུང་གི་གནས་ཡིན་པས་དེར་དྭངས་མ་སླེབ་དུས་བད་ཀན་སྐྱེད་
• 238 •



པའི་སྤྱོད་ལམ་འཛོམ་ཀྱང་བད་ཀན་འཕེལ་ཞིང་གསོག་པར་མི་ནུས་སོ། །ཞེས་་
པའོ། །
ངེས་པར་ལྡང་བ་སྟོན་པ་ནི། བསགས་པ་རྐྱེན་འཕྲད་ངེས་པ་ཁོ་ནར་
ལྡང༌། །ཞེས་པའི་དོན། ཉེས་པ་གསུམ་རང་རང་གི་གནས་སུ་ཆེ་ཆེར་བསགས་
པ་སློང་བའི་རྐྱེན་དང་འཕྲད་ན་ངེས་པ་ཁོ་ནར་ལྡང་བར་འགྱུར་ཞེས་པའོ། །
འཇུག་པའི་སྒོ་སྟོན་པ་ནི། ལམ་དྲུག་ཞུགས་ནས་བདེ་མེད་ན་་་་་་
འབྱུང་འགྱུར། །ཞེས་པའི་དོན། ཉེས་གསུམ་གྱི་ནད་བསགས་པ་རྐྱེན་དང་་་་
འཕྲད་ནས་ལངས་པ་དེ་འཇུག་པའི་སྒོའམ་ལམ་ནི་པགས་ལ་གྲམ་པ་དང་ཤ་ལ་
རྒྱས་པ་དང་རྩ་རུ་རྒྱུག་པ་དང་རུས་ལ་ཞེན་པ་དང་། དོན་ལ་བབ་པ་དང་། །
སྣོད་དུ་ལྷུང་བ་དང་དྲུག་སྟེ། འཇུག་སྒོ་དེ་རྣམས་སུ་ཞུགས་ནས་བདེ་བ་མེད་་་་
པའི་ནད་འབྱུང་བར་འགྱུར་ཞེས་པའོ། །
༢ བརྟེན་པའི་གནས།
གཉིས་པ། བརྟེན་པའི་གནས་སྟོན་པ་ནི། དེ་ལྟར་ཞུགས་གནས་གང་་་
དུ་བརྟེན་པའི་གནས། །ཞེས་པའི་དོན། དེ་ལྟར་ནད་ཞུགས་གནས་གང་དུ་་་
བརྟེན་པའི་གནས་ཞེས་མདོར་བསྟན། །
༡ རླུང་གི་གནས།
བྱེ་བྲག་ཉེས་གསུམ་སོ་སོའི་གནས་སྟོན་པའི་ནང་ནས་རླུང་གི་གནས་སྟོན་
པ་ནི། ཞུ་བའི་གནས་དང་དཔྱི་རྐེད་རུས་ཚིགས་དང་། །རེག་བྱ་རྣ་བ་་་
རླུང་གི་གནས་ཡིན་ཏེ། །ཁྱད་པར་ཞུ་གནས་ལོང་ན་གནས་པ་ཡིན། །
• 239 •



ཞེས་པའི་དོན། རླུང་ནད་ཞུགས་ནས་གང་དུ་བརྟེན་པ་ནི། ཞུ་བའི་གནས་དང་
དཔྱི་དང་རྐེད་པ་དང་། རུས་ཚིགས་དང་། རེག་བྱ་སྟེ་པགས་པ་དང་རྣ་བ་་་་
རྣམས་ནི་རླུང་གི་གནས་ཡིན་ཏེ། ཁྱད་པར་ཞུ་བའི་གནས་ལོང་ན་གནས་པ་ཡིན།
ཞེས་པའོ། །སྐབས་འདིར་རེག་བྱ་ནི་ཡུལ་གྱི་རེག་བྱ་ལ་མི་བྱ། ཡུལ་ཅན་ལྤགས་
པ་ལ་སྦྱར་བར་བྱ་བ་ཡིན་ཏེ། འདིའི་སྐབས་ཀྱི་མདོ་གནས་ལེའུ་བཅུ་གཉིས་་་
པའི་འགྲེལ་པ་ཟླ་ཟེར་ལས། ཞུ་བའི་གནས་དང་རྐེད་པ་དཔྱི། རྣ་བ་རུས་པ་རེག་
དབང་པོ། རླུང་གནས་ཡིན་ཏེ་དེ་ལས་ཀྱང་། ཞུ་བའི་གནས་སུ་ཁྱད་པར་གནས།
ཞེས་བྱ་བ་ལ། རླུང་གི་གནས་ནི་ཞུ་བའི་གནས་ལ་སོགས་པ་ཡིན་ཏེ། དེ་ལ་ཞུ་་་
བའི་གནས་ནི་ལྟེ་བའི་གནས་ཏེ་འོག་དང་སྐེད་པ་དང་དཔྱི་དང་རྣ་བ་དང་རུས་
པ་དང་རེག་པའི་དབང་པོས་ཏེ་པགས་པ་རྣམས་ཡིན་ལ། དེ་རྣམས་ཀྱི་ནང་་་་་
ནས་ཀྱང་ཞུ་བའི་གནས་ནི་རླུང་གི་ཁྱད་པར་གནས་ཡིན་ཏེ། ཟས་ཞུ་བ་རྣམས་
གང་ན་གནས་ཤིང་བརྟེན་པ་དེ་ནི་ལྷག་པར་རླུང་གི་གནས་ཡིན་ནོ་ཞེས་བཤད།
༢ མཁྲིས་པའི་གནས།
མཁྲིས་པའི་གནས་སྟོན་པ་ནི། མཁྲིས་གནས་ལྟེ་བ་ཕོ་བ་ཁྲག་དང་་་
རྔུལ། །དྭངས་མ་ཆུ་སེར་མིག་དང་པགས་པ་སྟེ། །ཁྱད་པར་ཞུ་དང་མ་
ཞུའི་བར་ན་གནས། །ཞེས་པའི་དོན། མཁྲིས་ནད་ཞུགས་ནས་གང་དུ་བརྟེན་
པ་ནི། མཁྲིས་གནས་ལྟེ་བ་དང་ཕོ་བ་དང་ཁྲག་དང་རྔུལ་དང་དྭངས་མ་དང་ཆུ་
སེར་མིག་དང་པགས་པ་ལ་བརྟེན་པ་སྟེ། ཁྱད་པར་ཞུ་དང་མ་ཞུའི་བར་ན་་་་་
གནས་ཞེས་པའོ། །པགས་པ་ནི་རླུང་གི་གནས་སུ་ཡང་བསྟན་པས་ཟློས་སོ་སྙམ་
ན་ཡང་མ་ཡིན་ཏེ། འདིའི་སྐབས་ཀྱི་མདོ་གནས་ལེའུ་བཅུ་གཉིས་པའི་འགྲེལ་པ་
ཟླ་ཟེར་ལས། པགས་པ་ནི་རེག་བྱའི་དབང་པོ་སྟེ། དེ་ནི་རླུང་གི་གནས་ཡིན་པར་
• 240 •



བསྟན་མོད་ཀྱི་མཁྲིས་པའི་ཡང་དེ་ཉིད་ཡིན་ཏེ་རླུང་གི་རོགས་ཡིན་པའི་ཕྱིར་རོ།།
ཞེས་བཤད།
༣ བད་ཀན་གྱི་གནས།
བད་ཀན་གྱི་གནས་སྟོན་པ་ནི། བད་ཀན་བྲང་དང་མགུལ་པ་བློ་བ་་་
མགོ། །དྭངས་པ་ཤ་ཚིལ་ཚིགས་རྐང་ཁུ་བ་དང་། །སྣ་ལྕེ་ཁྱད་པར་མ་་
ཞུའི་གནས་ལ་གནས། །ཞེས་པའི་དོན། བད་ཀན་གྱི་ནད་ཞུགས་ནས་གང་དུ་
བརྟེན་པའི་གནས་ནི། བྲང་དང་མགུལ་པ་དང་གློ་བ་དང་མགོ་བོ་དང་དྭངས་་
མ་དང་ཤ་དང་ཚིལ་དང་རུས་པའི་ཚིགས་དང་རྐང་དང་ཁུ་བ་དང་སྣ་དང་ལྕེ་་
རྣམས་ལ་བརྟེན། ཁྱད་པར་མ་ཞུའི་གནས་ལ་གནས་ཞེས་པའོ། །ཞེས་ནད་་་་་
ཞུགས་ཚུལ་གྱི་ལེའུ་བཅུ་པ་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས་ནད་ཞུགས་ཚུལ་གྱི་ལེའུ་སྟེ་བཅུ་པའོ། །ཞེས་པ་་
སྟེ་ལེའུ་བཅུ་པ་རྒྱས་པར་བཤད་ཟིན་ཏོ། །
ལེའུ་བཅུ་གཅིག་པ། ནད་ཀྱི་མཚན་ཉིད།
ད་ནི་ནད་ཀྱི་མཚན་ཉིད་འཕེལ་ཟད་འཁྲུགས་གསུམ་སྟོན་པའི་ལེའུ་བཅུ་
གཅིག་པ་བཤད་པར་བྱ་སྟེ། དེ་ཡང་ལེའུ་འདི་གསུང་ཞིང་ཉན་པར་གདམས་པ་
དང་། གཞུང་དོན་དངོས་གཉིས་ལས། དང་པོ་ནི། དེ་ནས་དྲང་སྲོང་རིག་་་༌
པའི་ཡེ་ཤེས་ཀྱིས་འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་་་་
ཉོན་ཅིག །ཅེས་པ་སྟེ་ལེའུ་བཅུ་པ་གསུངས་ཟིན་པ་དེ་ནས་དྲང་སྲོང་རིག་པའི་
• 241 •



ཡེ་ཤེས་ཀྱིས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་་་་་
བོས་ནས་དྲང་སྲོང་ཆེན་པོ་ཉོན་ཅིག ཅེས་ལེའུ་བཅུ་གཅིག་པ་ཉན་པར་་་་་
གདམས་པའོ། །
ལྔ་པ་ནད་ཀྱི་མཚན་ཉིད་བཤད་པའི་གཞུང་དོན་དངོས་ལ་མདོར་བསྟན་
དང་། རྒྱས་བཤད་གཉིས་ལས། དང་པོ་མདོར་བསྟན་ནི། ཉེས་པའི་མཚན་་་
ཉིད་འཕེལ་ཟད་འཁྲུགས་པ་གསུམ། །ཞེས་པ་སྟེ། ཉེས་པའི་མཚན་ཉིད་ལ་
འཕེལ་བ་དང་། ཟད་པ་དང་། འཁྲུགས་པ་དང་རྣམ་པ་གསུམ་ཞེས་པའོ། །
འཕེལ་ཟད་ལའང་མདོར་བསྟན་དང་རྒྱས་བཤད་གཉིས་ལས། དང་པོ་་་
མདོར་བསྟན་ནི། འཕེལ་ཟད་ནད་ཟུངས་དྲི་མ་རྣམ་གསུམ་སྟེ། །དེ་ལ་རྒྱུ་
དང་མཚན་མའི་རྟགས་བསྟན་པ། །ཞེས་པའི་དོན། འཕེལ་ཟད་ལའང་་་་་
ནད་འཕེལ་ཟད་དང་། ཟུངས་འཕེལ་ཟད་དང་། དྲི་མ་འཕེལ་ཟད་དང་རྣམ་པ་
གསུམ་སྟེ། དེ་ལ་གསུམ་ཡང་འཕེལ་ཟད་ཀྱི་རྒྱུ་དང་འཕེལ་ཟད་ཀྱི་མཚན་མའི་་
རྟགས་བསྟན་པ་གཉིས། ཞེས་པའོ། །
༡ འཕེལ་ཟད་ཀྱི་རྒྱུ།
གཉིས་པ། འཕེལ་ཟད་རྒྱས་པར་བཤད་པ་ལ། རྒྱུ་དང་རྟགས་གཉིས་ཀྱི་་་
དང་པོ་ཉེས་པ་འཕེལ་ཟད་ཀྱི་རྒྱུ་དང་། ལུས་ཟུངས་འཕེལ་ཟད་ཀྱི་རྒྱུ་དང་། དྲི་
མ་འཕེལ་ཟད་ཀྱི་རྒྱུ་གསུམ་གྱི་དང་པོ་ཉེས་པ་འཕེལ་ཟད་ཀྱི་རྒྱུ་སྟོན་པ་ནི། །
དང་པོ་ཉེས་པ་འཕེལ་དང་ཟད་པའི་རྒྱུ། །ཟས་སྤྱོད་མི་འདོད་སློང་་་་
དང་མི་འཕྲོད་འཕྲོད། །སྤང་སྦྱིན་དེ་དང་དེས་འཕེལ་ཟད་པར་འགྱུར།
• 242 •



།ཞེས་པའི་དོན། ནད་ཟུངས་དྲི་མ་གསུམ་གྱི་དང་པོ་ཉེས་པ་འཕེལ་བ་དང་ཟད་
པའི་རྒྱུ་ནི་སྐྱེས་བུ་གང་ཞིག་ཟས་སྤྱོད་མི་འདོད་སློང་དང་ཞེས་པ་མི་འཕྲོད་པ་
དེ་བྱིན་ན་ཉེས་པ་འཕེལ་བར་འགྱུར་ཞིང་འཕྲོད་པ་བྱིན་ན་ཟད་པར་འགྱུར་ལ།
དེ་བཞིན་དུ་འདོད་པ་སྤང་བ་དང་། མི་འདོད་པ་སྦྱིན་པ་དེ་དང་དེས་ནད་་་་་
འཕེལ་བ་དང་ཟད་པར་འགྱུར་ཞེས་པའོ། །འདིའི་སྐབས་སུ་འབུམ་ནག་སོགས་
མཐུན་པར། ཟས་དང་སྤྱོད་ལམ་གཉིས་ཀ་མི་འདོད་པ་དེ། མི་འཕྲོད་པ་དེ་བྱིན་
ན་འཕེལ་བར་འགྱུར། སྤང་ན་ཟད་པར་འགྱུར་བའོ། །ཕྱོགས་གཅིག་དཔེར་་་་་
བརྗོད་ན། རོ་ཁ་བ་དང་ནུས་པ་རྩུབ་ཡང་གི་ཟས་དང་སྤྱོད་པ་རླུང་སྐྱེད་པར་
བྱེད་པ་རྣམས་དང་། རླུང་གི་ནད་ལ་མི་འདོད་པ་དེ་མི་འཕྲོད་ལ། དེ་རྣམས་་་
བྱིན་ན་རླུང་འཕེལ་བར་འགྱུར། སྤང་ན་རླུང་ཟད་པར་འགྱུར་བའོ། །མཁྲིས་པ་
དང་བད་ཀན་གཉིས་ཀྱང་དེས་འགྲེའོ། །ཟས་དང་སྤྱོད་ལམ་གཉིས་སློང་བ་དེ་་
འཕྲོད་ལ། དེ་ལ་བྱིན་ན་ཟད་པར་འགྱུར། སྤང་ན་འཕེལ་བར་འགྱུར་བའོ། །དེ་
ཡང་ཕྱོགས་གཅིག་དཔེར་མཚོན་ན། རོ་ལན་ཚ་དང་ནུས་པ་སྣུམ་དྲོའི་ཟས་དང་
སྤྱོད་ལམ་རླུང་འཕེལ་བར་བྱེད་པ་རླུང་ནད་ལ་འདོད་ཅིང་སློང་བ་དེ་འཕྲོད་ལ་
དེ་བྱིན་ན་ཟད་པར་འགྱུར་རོ། །སྤང་ན་འཕེལ་བར་འགྱུར་བའོ། །བད་མཁྲིས་་
གཉིས་དེས་འགྲེས་ཞེས་བཤད། །
འདིའི་སྐབས་སུ་མདོ་གནས་ལེའུ་བཅུ་གཅིག་པའི་འགྲེལ་པ་ཟླ་ཟེར་ལས།
ཟས་གང་མི་འདོད་གང་ཞིག་སློང་། དེ་ལ་མི་འཕྲོད་འཕྲོད་པ་ནི། སྤང་དང་་་་
སྦྱིན་པར་བྱ་བ་དག དེ་དང་དེས་འཕེལ་ཟད་པར་འགྱུར། ཞེས་བྱ་བ་ལ།
བཟའ་བར་བྱ་བའི་ཟས་གང་སྐྱེས་བུ་མི་འདོད་ཅིང་འགྲང་ འགྲས་པ་དང༌།
ཡང་ཟས་གང་ཞིག་སློང་ཞིང་འདོད་པར་བྱེད་པ་དེ། དེ་དང་དེ་ལ་ཟས་མི་་་་་
• 243 •



འཕྲོད་པ་དང་། ཞེ་འགྲངས་ འགྲས་ པ་ནི་སྤང་ཞིང་མི་ཟ་བ་དང་། འཕྲོད་
པ་དང་ཡིད་ལ་འདོད་པ་ནི་སྦྱིན་ཞིང་ཟ་བར་བྱ་བ་གང་ཡིན་པ་དེ་དང་དེས་ནི་
ནད་འཕེལ་བ་དང་ནད་ཟད་པར་འགྱུར་རོ། །དེ་ཡང་འདོད་ཅིང་སློང་བའི་་་་་
ཟས་དེ་མི་འཕྲོད་པ་མེད་པར་གྱུར་ན་བཟའ་བར་བྱ་བ་གང་ཡིན་པ་དེ་དང་་་་
དེས་ནི་ནད་འཕེལ་བ་དང་ནད་ཟད་བར་འགྱུར་རོ། །དེ་ཡང་འདོད་ཅིང་སློང་
བའི་ཟས་དེ་མི་འཕྲོད་པ་མེད་པར་གྱུར་ན་བཟའ་བར་བྱ་བའི་གཞན་དུ་ནི་མ་་
ཡིན་ནོ། །ཉེས་པ་ཕྱིན་ཅི་ལོག་པ་དང་། མཐུན་པས་སྲེད་པ་སྐྱེད་བྱེད་དེ། ཕལ་
ཆེར་འཕེལ་དང་ཟད་པ་དག མི་མཁས་པ་ཡིས་མི་ཤེས་སོ། །ཞེས་བྱ་བ་ལ། གང་
གི་ཕྱིར་རླུང་ལ་སོགས་པའི་ཉེས་པ་དག་ནི་ཕྱིན་ཅི་ལོག་དང་ནད་དང་མཐུན་པ་
དག་གི་སྲེད་པ་སྐྱེད་པར་བྱེད་དེ་ཅི་ལྟ་བུར་བྱེད་ཅེ་ན་འཕེལ་བ་དང་ཟད་པ་་་་
དག་གིས་བྱེད་དེ། དེ་ཡང་འཕེལ་བར་འགྱུར་བ་ནི་རང་གི་ཡོན་ཏན་དང་མི་་་
མཐུན་ཞིང་ཕྱིན་ཅི་ལོག་ཏུ་གྱུར་པའི་ཟས་ཀྱི་ཡུལ་དེ་ལ་སྲེད་ཅིང་དགའ་བ་སྐྱེད་
པར་བྱེད་ལ་དེ་ཡང་ཕལ་ཆེར་ཐམས་ཅད་དུ་ནི་མ་ཡིན་ནོ། །ཟད་པ་ནི་ཟས་ཀྱི་
རིགས་སུ་གཏོགས་པ་དང་ཆ་འདྲ་ཞིང་མཐུན་པའི་ཡོན་ཏན་གྱི་ཡུལ་དེ་ལ་སྲེད་
པ་སྐྱེད་པར་བྱེད། ཇི་ལྟར་རླུང་འཕེལ་བས་ནི་ཟས་སྣུམ་པ་དང་སྐྱུར་བ་དང་་་་
མངར་བ་ལ་དགའ་བ་སྐྱེད་པར་བྱེད་པའོ། །མཁྲིས་པ་འཕེལ་བས་ནི་གྲང་བ་་་་
དང་བསིལ་བ་ལའོ། །བད་ཀན་འཕེལ་བ་བས་ནི་ཁ་བ་དང་རྩུབ་པ་ལ་སྲེད་པ་
སྐྱེད་པར་བྱེད་དོ། །དེ་ལ་ཟད་པ་ནི། རླུང་ཟད་པས་ནི་སྣུམ་པ་དང་ལན་ཚའོ། །
མཁྲིས་པ་ཟད་པས་ནི་སྐྱུར་བ་ལ་སོགས་པ་ལའོ། །བད་ཀན་ཟད་པས་ནི་ཟས་
སྣུམ་པ་དང་། མངར་བ་ལ་སོགས་པ་ལ་དགའ་བ་སྐྱེད་པར་བྱེད་པ་ནི། དངོས་
པོའི་རང་བཞིན་ནམ་ཆོས་ཉིད་ཡིན་ནོ། །
• 244 •



དེ་ལྟ་བུའི་ཉེས་པའི་རང་བཞིན་ནི་སྨན་པ་མི་མཁས་ཤེས་རབ་ཆུང་བས་་
མི་ཤེས་ཤིང་ཡུལ་དེའི་རང་བཞིན་ཤེས་པ་དེ་ལ་མི་སྐྱེའོ། །ཞེས་བྱའི་དོན་ཏེ།
ཡང་མཚན་ཉིད་གཞན་དག་མདོར་བསྡུས་ཏེ་སྨྲས་པ་ནི། ཇི་བཞིན་སྟོབས་དང་
རང་ཇི་བཞིན། འཕེལ་ན་ཉེས་པ་རྒྱས་པར་འགྱུར། ཟད་པས་རང་བཞིན་འདོར་
བར་འགྱུར། སྙམས་ན་རང་གི་ལས་རྣམས་དབྱེ། ཞེས་བྱ་བ་ལ། ནད་དང་ཉེས་་་
པ་རྣམས་ཀྱི་སྟོབས་ཇི་ལྟ་བ་དང་རང་གི་རང་བཞིན་ཇི་ལྟ་བ་ལས་ཚད་ལས་་་་
འཕེལ་བ་འགྱུར་བ་ལས་ནི་ཉེས་པ་རྒྱས་ཤིང་སྐྱེ་བར་འགྱུར་བ་ལ། དེ་བཞིན་དུ་
ཟད་པ་སྟེ། རང་གི་སྟོབས་ཇི་ལྟ་བ་དང་། རང་གི་མཚན་ཉིད་ཆེན་པོ་དང་་་་་་
འབྲིང་དང་ཆུང་ངུ་ཇི་ལྟ་བ་དང་། རང་གི་རང་བཞིན་རྩུབ་པ་དང་དྲོ་བ་དང་་
སྣུམ་པ་ལ་སོགས་པའི་རང་བཞིན་ཇི་ལྟ་བ་དང་ཟད་པ་ལས་ནི་ནད་མེད་རྣམས་
རང་གི་མཚན་ཉིད་འདོར་ཞིང་སྤོང་བར་འགྱུར་རོ། །གང་གི་ཚེ་ཉེས་པ་དེ་་་་་
རྣམས་ཁ་མཉམ་སྟེ་འཕེལ་བ་ཡང་མེད་ལ་ཟད་པར་འགྱུར་བ་ཡང་མེད་པ་དེའི་
ཚེ་ནི་རང་གི་ཚད་དང་ལྡན་པར་གནས་པ་ཡིན་ཏེ། དེའི་ཚེ་ན་ནི་སྙོམས་ཤིང་མི་
འགྱུར་བར་གནས་པ་ཉིད་ཀྱི་ན་རང་གི་ལས་ནད་ལ་སོགས་པའི་ཚུལ་ཤེས་པར་
བྱ་བ་ལས་བཤད་པ་དབུགས་རྔུབ་པ་དང་དབུགས་འབྱུང་པ་ལ་སོགས་པའི་་་་
ལས་དེ་རྣམས་བྱེད་ཅིང་སྐྱེད་པ་ཡིན་ནོ། །མཚན་ཉིད་དེས་ན་དེ་རྣམས་་་་་
མཉམ་ཞིང་འགྱུར་བ་མེད་པར་ཤེས་པར་བྱའོ། །ཉེས་པ་ཟད་པ་རྣམས་ནི་་
ལུས་ལ་ཉེས་པ་ཅི་ཡང་སྐྱེད་པར་མི་བྱེད་མི་ལྡང་བའི་ཕྱིར་དང་། ནུས་པ་་་
ཟད་པའི་ཕྱིར་དང་། ཅི་ཡང་མི་བྱེད་པ་ཡིན་པའི་ཕྱིར་ཉེས་པ་ཅི་ཡང་མི་སྐྱེད་་་
པར་བྱེད་དོ་སྙམ་དུ་སེམས་ནས་སྨན་པ་དག་ཉེས་པ་འཕེལ་བར་བྱའི་ཕྱིར་་་་་་་
བཟའ་བ་དག་སྟེར་བར་བྱེད་པ་མ་སྦྱོར་བར་བྱེད་པར་ནམ་ཡང་མ་གྱུར་ཅིག་་་་
• 245 •



སྙམ་ནས་སྨྲས་པ་ནི། གང་ཞིག་མཉམ་པས་ལུས་ནི་འཕེལ་བར་བྱེད། ཉེས་པ་དེ་
ཉིད་མི་མཉམ་གསོད་པར་བྱེད། དེ་བས་ཟད་པའམ་འཕེལ་བ་ལྟ་བུར་ནི། ཕན་
པའི་སྤྱོད་པ་ཉིད་ཀྱི་བསྲུང་བར་བྱ། ཞེས་བྱ་བ་ནི། ཉེས་པ་གང་ཞིག་མཉམ་ཞིང་
སྙོམས་པར་གྱུར་པས་ལུས་འཕེལ་བར་བྱེད་པའི་དོན་དུ་འགྱུར་ཏེ། རང་གི་ཚད་
དང་ལྡན་པར་གནས་པ་ནི་ལུས་མཉམ་པའི་རྒྱུར་འགྱུར་རོ། །ཉེས་པ་དེ་ཉིད་མི་
མཉམ་ཞིང་རང་གི་ཚད་ལས་ལྷག་པའམ་ཆད་པར་གྱུར་ན་ལུས་གསོད་ཅིང་་་་་
འཇིག་པར་བྱེད་པར་འགྱུར་རོ། །གང་གི་ཕྱིར་ཉེས་པ་མཉམ་པ་ལུས་འཕེལ་་་་་
བའི་རྒྱུ་ཡིན་ལ། མི་མཉམ་པ་ནི་ལུས་གསོད་པའི་རྒྱུ་ཡིན་པ་དེ་བས་ན་ཉེས་པ་་
རྣམས་ཟད་པ་ཡང་འཕེལ་བ་བཞིན་དུ་ཕན་པའི་སྤྱོད་པས་བསྲུང་བར་བྱ་སྟེ།
ཇི་ལྟར་འདི་རྣམས་འཕེལ་ནས་ནད་ལྡང་ཞིང་གསོད་པར་འགྱུར་བས་ན་ཁྱད་
པར་དུ་མི་འཕེལ་བའི་ཕྱིར་བསྲུང་བར་བྱེད་པ་བཞིན་དུ་ཟད་པ་ལས་ཀྱང་རྗེས་
སུ་མཐུན་ཞིང་ཕན་པའི་སྤྱོད་པ་ཉིད་ཀྱི་བསྲུང་ཞིང་བསྐྱང་བར་བྱའོ། །ཞེས་་་་་
བཤད།
གཉིས་པ། ལུས་ཟུངས་འཕེལ་ཟད་ཀྱི་རྒྱུ་སྟོན་པ་ནི། གཉིས་པ་ལུས་ཀྱི་་
མེ་དྲོད་རང་གནས་འདུག །ཆ་ཤས་ལུས་ཟུངས་ཀུན་ལ་གནས་པ་སྟེ། །
འབར་དང་བྲི་བས་འཕེལ་དང་ཟད་པར་འགྱུར། །དང་པོས་ཕྱི་མ་རྒྱས་
དང་འགྲིབ་བྱེད་ཡིན། །།ཞེས་པའི་དོན། གཉིས་པ་ལུས་ཟུངས་ཀྱི་མེ་དྲོད་་་་
མཁྲིས་པ་འཇུ་བྱེད་དེ་མ་སྙོམས་པར་རང་གནས་སུ་འདུག་པ་ལ་དེའི་ཆ་ཤས་་་
ལུས་ཟུངས་ལ་གནས་པ་སྟེ། ཕོ་བའི་མེ་དྲོད་འབར་བས་ཟས་སྐོམ་ལེགས་པར་་
ཞུ་བ་དང་། ཕོ་བའི་མེ་དྲོད་བྲི་བས་ཟས་སྐོམ་མ་ཞུ་སྟེ་ལུས་ཟུངས་རྣམས་འཕེལ་
བ་དང་། ཟད་པ་བྱེད་པར་འགྱུར་ཏེ་ལས་ཟུངས་ཀྱི་དང་པོ་དྭངས་མ་རྒྱས་པས་
• 246 •



ཕྱི་མ་ཁྲག་ལ་སོགས་པ་རྒྱས་པར་བྱེད་པ་དང་དྭངས་མ་ཟད་ན་ཕྱི་མ་ཁྲག་ལ་་་་
སོགས་པ་འགྲིབ་པར་བྱེད་པ་ཡིན་ནོ། །ཞེས་པའོ། །
འདིའི་སྐབས་སུ་མདོ་གནས་ལེའུ་བཅུ་གཅིག་པའི་འགྲེལ་པ་ཟླ་ཟེར་ལས།
ལུས་ཟུངས་དབང་པོ་ཕྱི་མ་ནི། རྒྱས་བྱེད་པ་ཡང་དེ་བཞིན་ནོ། །ཞེས་བྱ་བ་ལ། །
ལུས་ཟུངས་ཀྱི་དང་པོ་དྭངས་མ་ཞེས་བྱ་བ་རྒྱས་པར་གྱུར་ན་དེའི་ཕྱི་མ་ཁྲག་་་་
ཅེས་བྱ་བའི་ལུས་ཟུངས་རྒྱས་པར་བྱེད་ལ། ལུས་ཟུངས་ཀྱི་དང་པོ་དྭངས་མ་ཟད་
ན་ཕྱི་མ་ཁྲག་ཀྱང་དེ་བཞིན་དུ་ཟད་པར་འགྱུར་རོ་ཞེས་བཤད། །
གསུམ་པ། དྲི་མ་འཕེལ་ཟད་ཀྱི་རྒྱུ་ནི། དྲི་མ་ཐོགས་དང་ཤིན་ཏུ་འབྱུང་
ལས་ཤེས། ཞེས་པའི་དོན། དྲི་མ་ཐོགས་པ་ནི་བཤང་གཅི་ལ་སོགས་པའི་དྲི་མ་
རྣམས་དུས་སུ་མི་འབྱུང་བར་ཐོགས་པ་དང་ཤིན་ཏུ་མང་བར་བྱུང་བ་ལས་དྲི་མ་
འཕེལ་བ་དང་ཟད་པར་ཤེས་པར་བྱ་ཞེས་པའོ། །
གཉིས་པ། འཕེལ་ཟད་ཀྱི་མཚན་མའི་རྟགས་སྟོན་པ་ལ་ཡང་། འཕེལ་བ་
དང་། ཟད་པ་གཉིས་ལས།
༢ འཕེལ་ཟད་ཀྱི་རྟགས།
༡ འཕེལ་བའི་རྟགས།
དང་པོ་འཕེལ་བ་ལ་ཡང་། ཉེས་པ་ལ་ཡང་གསུམ་དང་། ལུས་ཟུངས་དང་
དྲི་མ་འཕེལ་བ་གསུམ་ལས། ཐོག་མར་ཉེས་གསུམ་གྱི་ནང་ནས་རླུང་འཕེལ་བའི་
རྟགས་སྟོན་པ་ནི། དེ་རྟགས་རླུང་འཕེལ་སྐེམ་ནག་དྲོད་བག་དགའ།
ལུས་འདར་ལྟོ་བ་སྦོ་ཞིང་བཤང་བ་སྲི། །སྨྲ་མང་མགོ་འཁོར་སྟོབས་་་་་
གཉིད་དབང་པོ་ཉམས། །ཞེས་པ་སྟེ། དེའི་དོན་ཡང་འཕེལ་ཟད་དེ་དག་གི་་
• 247 •



རྟགས་ཀྱི་ནང་ནས་རླུང་འཕེལ་བའི་རྟགས་སུ་ཤ་སྐེམ་པ་དང་། མདོག་ནག་པ་
དང་དྲོད་བག་ལ་དགའ་བ་དང་། ལུས་འདར་བ་དང་། ལྟོ་བ་སྦོ་ཞིང་བཤང་བ་
སྲི་བ་དང་། སྨྲ་བ་མང་བ་དང་། མགོ་འཁོར་བ་དང་། སྟོབས་ཆུང་བ་དང་་་་
གཉིད་དང་དབང་པོ་རྣམས་ཉམས་ཆུང་བ་ནི་རླུང་འཕེལ་བའི་རྟགས་སོ། ། །
དེ་བཞིན་དུ་མཁྲིས་པ་འཕེལ་བའི་རྟགས་སྟོན་པ་ནི། མཁྲིས་པ་འཕེལ་
བས་བཤང་གཅི་ལྤགས་མིག་སེར། །བཀྲེས་སྐོམ་ལུས་ཚ་གཉིད་ཆུང་་་
འཁྲུ་བར་བྱེད། ཅེས་པ་སྟེ། དེའི་དོན་མཁྲིས་པ་འཕེལ་བས་དེའི་རྟགས་བཤང་
བ་དང་གཅི་བ་དང་པགས་པ་དང་། མིག་གི་ཁ་དོག་རྣམས་སེར་པོར་འགྱུར་་་
ཞིང་བཀྲེས་པ་དང་སྐོམ་དད་ཆེ་བ་དང་། ལུས་ཚ་བ་དང་གཉིད་ཆུང་ཞིང་འཁྲུ་
བར་བྱེད་དོ། །
བད་ཀན་འཕེལ་བའི་རྟགས་སྟོན་པ་ནི། བད་ཀན་འཕེལ་བས་དྲོད་་་
ཉམས་ཟས་མི་འཇུ། །ལུས་ལྕི་མདོག་དཀར་ཁོང་སྙོམ་ཡན་ལག་ལྷོད།
མཆིལ་མ་ལུད་མང་གཉིད་ཆེ་དབུགས་མི་བདེ། །ཞེས་པ་དེའི་དོན། བད་
ཀན་འཕེལ་བས་དེའི་རྟགས་དྲོད་ཉམས་པ་དང་། ཟས་བདེ་བར་མི་འཇུ་བ་་་
དང་། ལུས་ལྕི་བ་དང་། ཁོང་སྙོམ་པ་ཏེ་བྱ་བ་ལ་སྤྲོ་བ་ཆུང་ཞིང་སྐྱིད་ལུག་པ་
དང༌། ཡན་ལག་རྣམས་ལྷོད་པ་དང་། མཆིལ་མ་དང་ལུད་པ་མང་བ་དང་།
གཉིད་ཆེ་བ་དང་དབུགས་མི་བདེ་བ་རྣམས་འབྱུང་ངོ། །བཤད་རྒྱུད་འགའ་ཞིག་
ཏུ་ཁོང་སྟོང་ཟེར་བ་འབྱུང་ན་ཡང་། བརྒྱུད་པ་རྩ་འགྲེལ་དུ་ཁོང་སྙོམ་ཞེས་པ་་་
འབྱུང་ཞིང་སྐྱིད་ལུག་པའི་བརྡ་རྙིང་ལ་ཁོང་སྙོམ་ཞེས་པའོ།།
གཉིས་པ། ལུས་ཟུངས་འཕེལ་བའི་རྟགས་སྟོན་པ་ནི། དྭངས་མ་འཕེལ་
བས་བད་ཀན་དང་འདྲ་ལ། །ཁྲག་འཕེལ་མེ་དབལ་ཁོང་འབྲས་མཆེར་
• 248 •



པའི་ནད། །མཛེ་སྐྲུན་ཁྲག་མཁྲིས་ནད་དང་མིག་སེར་དང་། །རྙིལ་་་་་
ནད་བསྐྱོད་དཀའ་མིག་དང་གཅིན་ལྤགས་དམར། །ཤ་འཕེལ་ལྔ་བ་་་་
རྨེན་བུ་ཤ་རྒྱས་འགྱུར། །ཚིལ་འཕེལ་ངལ་དང་ནུ་མ་གསུས་ཚིལ་སྐྱེ། །
རུས་པ་འཕེལ་བས་རུས་ལྷག་སོ་ལྷག་འབྱུང་། །རྐང་འཕེལ་ལུས་ལྕི་་་་
མིག་གཡུང་ཚིགས་ཁ་སྦོམ། །ཁུ་འཕེལ་ཁུ་བའི་རྗེ་འགྱུར་བུད་མེད་དད།
།ཅེས་པ་སྟེ་དེ་རྣམས་ཀྱི་དོན། དྭངས་མ་འཕེལ་བས་དེའི་རྟགས་སུ་དྲོད་ཉམས་
ནས་དབུགས་མི་བདེ་བའི་བར་བད་ཀན་གྱི་ནད་རྟགས་དང་འདྲ་བ་ཡིན་ལ།
ཁྲག་འཕེལ་བའི་རྟགས་སུ་མེ་དབལ་གྱི་ནད་དང་དེ་བཞིན་དུ་ཁོང་འབྲས་དང་།
མཆེར་པའི་ནད་དང་། མཛེ་ནད་དང་། སྐྲན་དང་ཁྲག་མཁྲིས་ལས་གྱུར་པའི་་་་
ནད་ཡོད་པ་དང་མིག་སེར་བ་དང་། རྙིལ་ནད་ཏེ་རྙིལ་གྱི་ཤ་ལྷག་པོ་སྐྱེས་པའི་་
ནད་དང་། བསྐྱོད་དཀའ་བ་སྟེ་རྐང་ལག་ལྕི་བ་དང་མིག་དང་གཅིན་དང་པགས་
པའི་མདོག་རྣམས་དམར་པོར་འབྱུང་བར་འགྱུར་རོ། །
འདིའི་སྐབས་སུ་བརྒྱད་པ་ལས། མིག་དང་གཅིན་པགས་དམར་བའི་་་་་
འགྱུར། ཞེས་པའི་ཐད་ཀྱི་མདོ་གནས་ལེའུ་བཅུ་གཅིག་པའི་འགྲེལ་པ་ཟླ་ཟེར་་་་
ལས། ཡང་ན་བྱང་བྱ་ཞེས་པ་གདོང་ལ་དམར་པོ་ཏལ་ཏལ་བྱུང་བའི་པགས་་་
ནད་ལ་བྱའོ། །གཞན་དག་ནི་གོ་བར་ཟད་དོ། །ཞེས་བཤད་པའི་བྱང་གྱ་ནི་ནད་
དེའི་མིང་ཡིན་ལ། བྱད་ལ་པགས་ནད་ཀྱི་དམར་པོར་ཐིག་ལེ་ཅན་འབྱུང་བ་ལ་
བཤད་པ་ནི་ནད་ཡམས་སོ། །བཤད་རྒྱུད་འགའ་རེར་ཁྲག་འཕེལ་བའི་རྟགས་སུ་
སྙིང་ནད་ཅེས་བཤད་པ་ཡི་གེ་ནོར་བ་སྟེ། རྙིལ་གྱི་ནད་ཡིན་ལ་བརྡ་རྙིང་དུ་རྙིལ་
ཞེས་བཤད་དེ། ཁྲག་འཕེལ་བའི་རྟགས་ཀྱི་སྐབས་སུ། བརྒྱད་པ་ལས། སྐྲན་དང་
རྙིལ་ནད་མིག་སེར་དང་། ཞེས་པ་དེའི་ཐད་ཀྱི་མདོ་གནས་ལེའུ་བཅུ་གཅིག་པའི་
• 249 •



འགྲེལ་པ་ཟླ་ཟེར་ལས། ཤ་འཕེལ་ལྔ་བ་རྨེན་བུ་མདུད། མཁུར་ཚོས་བྲང་ལྟོ་བརླ་
སྦོམ་ཞིང་། མགུལ་སོགས་ལྷག་པར་ཤ་ཡང་ཆེ། ཞེས་བྱ་བ་ལ། ཤ་འཕེལ་བ་ལས་
ནི་ལྦ་བ་ལ་སོགས་པ་སྐྱེད་པར་བྱེད་དེ། དེ་བཞིན་དུ་མཁུར་ཚོས་དང་བྲང་དང་
ལྟོ་བ་དང་བརླ་སྦོམ་བ་ཉིད་དུ་འགྱུར་བ་དང་། མགུལ་པ་ལ་སོགས་པར་ཤ་ཆེ་
བར་འགྱུར་བ་སྟེ། ཤའི་སྟེང་ཤ་སྐྱེས་པ་ལྟ་བུར་འགྱུར། ཚིལ་འཕེལ་རྟགས་སུ་་་
ལུས་ངལ་ཞིང་དུབ་པ་དང་ནུ་མ་དང་གསུས་པ་དང་། ཚིལ་བུ་ལྷག་པར་སྐྱེ་བར་
བྱེད་དོ། །རུས་པ་འཕེལ་བས་དེའི་རྟགས་སུ་རུས་པ་ལྷག་པ་དང་སོ་ལྷག་པོ་སྐྱེ་་
ཞིང་འབྱུང་བར་འགྱུར་རོ། །རྐང་འཕེལ་བའི་རྟགས་སུ་ལུས་ལྕི་བ་དང་མིག་་་་
གཡུང་བ་སྟེ་མིག་དབང་གྲུང་པ་མ་ཡིན་པ་དང་ཚིགས་ཁ་སྦོམ་པ་ཉིད་དུ་འགྱུར་
རོ། །འདིའི་སྐབས་སུ་མདོ་གནས་ལེའུ་བཅུ་གཅིག་པའི་འགྲེལ་པ་ཟླ་ཟེར་ལས།
ཚིགས་ལ་ཐོར་བུ་གཡོ་ཞིང་། མི་བཟད་པ་འབྱུང་བར་འགྱུར་རོ། །ཞེས་ཀྱང་་་་་
བཤད། ཁུ་བ་འཕེལ་བའི་རྟགས་སུ་ཁུ་བ་ལྷག་པར་འཕེལ་བས་ཁུ་བའི་རྡེ་ནད་
དུ་འགྱུར་བ་དང་བུད་མེད་ལ་དད་པ་ཉིད་དུ་འགྱུར་རོ། །
གསུམ་པ། དྲི་མ་འཕེལ་བའི་རྟགས་སྟོན་པ་ནི། བཤང་འཕེལ་ལུས་ལྕི་་
ལྟོ་སྦོ་རྒྱུ་མ་འཁྲུག གཅིན་འཕེལ་ཆུ་སོར་ཟུག་ཅིང་བཅིངས་སྙམ་སེམས།།
།རྡུལ་འཕེལ་རྡུལ་ཆེ་དྲི་ལྡོག་ལྤགས་ནད་སྐྱེད། །ཕྲ་མོ་འཕེལ་བས་ལྕི་་༌༌
ཞིང་གཡའ་འདུལ་བྱེད། །ཅེས་པའི་དོན། བཤང་བ་འཕེལ་བའི་རྟགས་སུ་་་་
ལུས་ལྕི་བ་དང་ལྟོ་བ་སྦོ་ཞིང་རྒྱུ་མ་འཁྲུག་པ་སྟེ་འཁྲོལ་བ་དང་། གཅིན་འཕེལ་་
བའི་རྟགས་སུ་ཆུ་སོར་ཟུག་ཅིང་བཅིངས་པ་སྙམ་དུ་སེམས་པ་དང༌། རྔུལ་་་་་
འཕེལ་བའི་རྟགས་སུ་རྔུལ་ཆེ་བ་དང་། དྲི་ལྡོག་པ་སྟེ་དྲི་མི་ཞིམ་པ་དང་། པགས་
པའི་ནད་གཡན་པ་ལ་སོགས་པ་སྐྱེད་པར་བྱེད་དོ། །དྲི་མ་ཕྲ་མོ་འཕེལ་བས་དེའི་
• 250 •



རྟགས་སུ་མིག་དང་རྣ་བ་དང་སྣ་དང་བ་སྤུའི་སྒོའི་དྲི་མ་རྣམས་འཕེལ་བས་ལྕི་་་
ཞིང་མང་དུ་འབྱུང་བ་ལ་གཡའ་ཞིང་འདྲུལ་བ་ལ་སོགས་པ་བྱེད་པར་འགྱུར་རོ།།
༢ ཟད་པའི་རྟགས།
གཉིས་པ། ཟད་པའི་རྟགས་ལ་ཉེས་གསུམ་ཟད་པ་དང་། ལུས་ཟུངས་ཟད་
པ་དང་། དྲི་མ་ཟད་པ་དང་། མདངས་ཟད་པ་དང་བཞི་ལས། ཐོག་མར་ཉེས་་་་
གསུམ་ཟད་པ་རྟགས་ཀྱི་ནང་ནས་རླུང་ཟད་པའི་རྟགས་སྟོན་པ་ནི། རླུང་ཟད་
རྩོལ་ཆུང་སྨྲ་ཉུང་ལུས་མི་བདེ། །དྲན་པ་མི་གསལ་བད་ཀན་འཕེལ་་་་
རྟགས་འབྱུང་། །ཞེས་པའི་དོན། རླུང་ཟད་པའི་རྟགས་སུ་ལུས་ཀྱི་རྩོལ་བ་ཆུང་
བ་དང༌། སྨྲ་བ་ཉུང་བ་དང་། ལུས་མི་བདེ་བ་དང་དྲན་པ་མི་གསལ་བ་སྟེ། བད་
ཀན་འཕེལ་བའི་རྟགས་དང་ཆ་འདྲ་བ་འབྱུང་བ་ཡིན་ནོ། །
མཁྲིས་པ་ཟད་པའི་རྟགས་སྟོན་པ་ནི། མཁྲིས་ཟད་དྲོད་མདོག་ཉམས་
པས་གྲང་དང་ནག །ཅེས་པའི་དོན། མཁྲིས་པ་ཟད་པའི་རྟགས་སུ་མེ་དྲོད་་་་
དང་ལུས་ཀྱི་མདོག་ཉམས་པས། ལུས་གྲང་བ་དང་མདོག་ནག་པོར་འགྱུར་ཞེས་
པའོ། །
བད་ཀན་ཟད་པའི་རྟགས་སྟོན་པ་ནི། བད་ཀན་ཟད་པས་རང་གི་་་་་
གནས་སྟོང་ཞིང་། །མགོ་འཁོར་སྙིང་འདར་ཚིགས་མཚམས་ལྷོད་པར་
འགྱུར། །ཞེས་པའི་དོན། བད་ཀན་ཟད་པས་དེའི་རྟགས་སུ་བད་ཀན་རང་གི་་
གནས་སྟོང་ཞིང་མགོ་འཁོར་བ་དང་། སྙིང་འདར་བ་དང་ཚིགས་ཀྱི་མཚམས་་་
རྣམས་ལྷོད་པར་འགྱུར་རོ། །
གཉིས་པ། ལུས་ཟུངས་ཟད་པའི་རྟགས་སྟོན་པ་ནི། དྭངས་མ་ཟད་པས་
• 251 •



ཤ་སྐེམ་ཟས་མིད་དཀའ། །ལྤགས་རྩུབ་སྒྲ་ཆེར་མི་བཟོད་ན་བར་འགྱུར།
།ཞེས་པའི་དོན། དྭངས་མ་ཟད་པས་དེའི་རྟགས་སུ་ཤ་སྐེམ་པ་དང་ཟས་མིད་་
པ་དཀའ་བ་དང་ལྤགས་པ་རྩུབ་པ་དང་། སྒྲ་ཆེར་གྲགས་པ་མི་བཟོད་ཅིང་ན་་
བར་འགྱུར་རོ། ། །
ཁྲག་ཟད་པའི་རྟགས་སྟོན་པ་ནི། ཁྲག་ཟད་རྩ་ལྷོད་ལྤགས་རྩུབ་་་་་
བསིལ་སྐྱུར་དད། །ཅེས་པའི་དོན། ཁྲག་ཟད་པའི་རྟགས་སུ་རྩི་རྣམས་ལྷོད་་་་
ཅིང་པགས་པ་རྩུབ་པར་འགྱུར་བ་དང་། རེག་བྱ་བསིལ་བ་དང་། རོ་སྐྱུར་བ་ལ་
དད་པ་འགྱུར། །
ཤ་ཟད་པའི་རྟགས་སྟོན་པ་ནི། ཤ་ཟད་ལྷུ་ཚིགས་ན་ཞིང་རུས་ལྤགས་
འབྱར། །ཞེས་པའི་དོན། ཤ་ཟད་པའི་རྟགས་སུ་ལྷུ་ཚིགས་རྣམས་ན་ཞིང་རུས་་
པ་དང་ལྤགས་པ་འབྱར་བ་སྙམ་བྱེད་པའོ། །འདིའི་སྐབས་སུ་རྒྱས་པར་མདོ་་་་
གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། ཤ་ཟད་དབང་ཉམས་མིག་
མཁུར་བའི། ལུས་སྐམ་ལྷུ་ཚིགས་ན་བར་འགྱུར། ཞེས་བྱ་བ་ལ། ཤ་ཟད་པའི་་་་
མཚན་མ་ནི། དབང་པོ་ཉམས་ཤིང་རང་གི་ལུས་འཛིན་པར་མི་ནུས་པ་དང༌།
མིག་དང་མཁུར་བའི་རུས་པ་འབུར་ཞིང་ཤ་ཟད་པ་དང་ལྷུ་ཚིགས་རྣམས་ན་་་་་
ཞིང་ཆག་པ་སྙམས་སེམས་པར་འགྱུར་རོ། །ཞེས་བཤད། །
ཚིལ་ཟད་པའི་རྟགས་སྟོན་པ་ནི། ཚིལ་ཟད་གཉིད་ཆུང་ཤ་སྐམ་སྔོ་་་་
ནག་འགྱུར། །ཞེས་པའི་དོན། ཚིལ་ཟད་པའི་རྟགས་སུ་གཉིད་ཆུང་ཞིང་ཤ་་་་
སྐེམ་ལ་མདོག་སྔོ་ནག་ཏུ་འགྱུར། ཞེས་པའོ། །འདིའི་སྐབས་སུ་མདོ་གནས་ལེའུ་
བཅུ་གཅིག་པའི་འགྲེལ་པ་ཟླ་ཟེར་ལས། ཚིལ་ཟད་གཉིད་ཆུང་དཔྱི་རྐེད་མངོན།
མཆེར་པ་ཆེ་དང་ལུས་སྐེམ་འགྱུར། ཞེས་བྱ་བ་ལ། ཚིལ་ཟད་པའི་མཚན་མ་ནི།
• 252 •



དཔྱི་དང་རྐེད་པ་མངོན་ཞིང་ཚོར་བ་ཆུང་བ་དང་། མཆེར་པ་ཆེ་ཞིང་འཕེལ་བ་
དང༌། ལུས་སྐམ་ཞིང་རིད་པ་འགྱུར། ཞེས་བཤད།
རུས་པ་ཟད་པའི་རྟགས་སྟོན་པ་ན། རུས་པ་ཟད་པས་སྐྲ་བྱི་སོ་སེན་་་
འབྱུང་། ཞེས་པའི་དོན། རུས་པ་ཟད་པའི་རྟགས་སུ་སྐྲ་བྱི་ཞིང་སོ་དང་སེན་མོ་
ལ་སོགས་པ་བུད་ནས་འབྱུང་བར་འགྱུར་རོ། །
རྐང་ཟད་པའི་རྟགས་སྟོན་པ་ནི། རྐང་ཟད་སྦུབས་སྟོང་མགོ་འཁོར་་
མིག་འགྲིབ་འགྱུར། །ཞེས་པའི་དོན། རྐང་ཟད་པའི་རྟགས་སུ་རྐང་མར་ཆུང་
ངུར་གྱུར་པས་རྐང་གི་སྦུབས་སྟོང་ཞིང་མགོ་འཁོར་བ་དང་མིག་འགྲིབ་པར་་་་་
འགྱུར། །
ཁུ་བ་ཟད་པའི་རྟགས་སྟོན་པ་ནི། ཁུ་བ་ཟད་པས་ཁྲག་འབྱུང་འཚིག་
སྙམ་བྱེད། །ཅེས་པའི་དོན། ཁུ་བ་ཟད་པའི་རྟགས་སུ་ཁྲག་འབྱུང་ཞིང་དབང་
པོའི་སྦུབས་འཚིག་པ་སྙམ་དུ་སེམས་པ་བྱེད་དོ། །འདིའི་སྐབས་སུ་མདོ་གནས་་
ལེའུ་བཅུ་གཅིག་པའི་འགྲེལ་པ་ཟླ་ཟེར་ལས། ཁུ་བ་ཟད་པས་རིང་ནས་འབྱུང་། །
རླིག་པ་ཤིན་ཏུ་ན་བ་དང་། ཕོ་མཚན་འཚིག་པ་སྙམ་དུ་སེམས། ཞེས་བྱ་བ་ལ།
ཁུ་བ་ཟད་པའི་མཚན་མ་ནི། ཁུ་བ་རིང་ཞིག་འགོར་ནས་འབྱུང་བ་དང་ན།
ཡང་ན་ཁུ་བ་ཁྲག་ཉིད་འབྱུང་། ཁུ་བ་ཡང་ན་ཁྲག་ཉིད་འབྱུང་བར་འགྱུར་་་་་
དང་། རླིག་པ་སྟེ་འབྲས་བུ་སྦུབས་ཅན་ཤིན་ཏུ་ན་ཞིང་འཇུག་པ་དང་། ཕོ་་་་་
མཚན་འཚིག་ཅིང་དུ་བ་འཐུལ་བ་སྙམ་དུ་སེམས་པར་འགྱུར་རོ། །ཞེས་བཤད།
གསུམ་པ་དྲི་མ་ཟད་པའི་ནང་ནས་བཤང་བ་ཟད་པའི་རྟགས་སྟོན་པ་ནི།
བཤང་ཟད་རྒྱུ་མའི་ནང་དུ་སྒྲ་བཅས་འཁྱིལ། །གྱེན་དུ་འགྲོ་ཚེ་རྩིབ་་་༌་
ལོགས་སྙིང་ཁ་ན། །ཞེས་པའི་དོན། བཤང་བ་ཟད་པའི་རྟགས་ནི་རྒྱུ་མའི་ནང་
253 •



དུ་སྒྲ་བཅས་འཁྱིལ་ཞིང་ཡན་ལག་ཏུ་རྒྱུ་བ་དང་གྱེན་དུ་ལྟོ་བར་འགྲོ་བའི་ཚེ་་་་
རྩིབ་ལོགས་དང་སྙིང་ཁ་ན་བར་འགྱུར་རོ། །ཞེས་བཤད་པའོ། །འདིའི་སྐབས་སུ་
མདོ་གནས་ལེའུ་བཅུ་གཅིག་པའི་འགྲེལ་པ་ཟླ་ཟེར་ལས། བཤང་ཟད་རླུང་ནི་རྒྱུ་
མའི་ནང་། སྒྲ་བཅས་འཁྱིལ་བ་ལྟ་བུར་བྱེད། ལྟོ་བར་རྒྱུ་ཞིང་གྱེན་དུ་འགྲོ། །
སྙིང་ཁ་རྩིབ་ལོགས་མི་བཟོད་ན། ཞེས་བྱ་བ་ལ། བཤང་བ་ཟད་པའི་མཚན་མ་ནི།
རླུང་རྒྱུ་མའི་ནང་ན་རྒྱུ་བ་སྒྲ་དང་བཅས་ཤིང་འཁྱིལ་བ་ལྟ་བུ་ཡན་མན་དུ་རྒྱུ་བ་
དང་། དེ་བཞིན་དུ་ལྟོ་བར་གྱེན་དུ་རྒྱུ་ཞིང་འགྲོ་བས་ན་བར་བྱེད་པ་དང་།
སྙིང་ཁ་དང་རྩིབ་ལོགས་གཉིས་སུ་མི་བཟོད་པར་ན་ཞིང་གཟེར་བར་བྱེད་པ་་་
ཡིན་ནོ། །ཞེས་བཤད། །
གཅིན་ཟད་པའི་རྟགས་སྟོན་པ་ནི། གཅིན་ཟད་མདོག་འགྱུར་སྲི་དང་
ཉུང་དུ་འབྱུང་། །ཞེས་པའི་དོན། གཅིན་ཟད་པའི་རྟགས་སུ་ཆུའི་མདོག་་་་་
འགྱུར་བ་དང་། སྲི་བ་སྙམ་བྱེད་པ་དང་། ཉུང་ངུ་འབྱུང་བ་ཡིན་ནོ། །
རྡུལ་ཟད་པའི་རྟགས་སྟོན་པ་ནི། རྡུལ་ཟད་ལྤགས་འགས་བ་སྤུ་་་་
འགྲེང་དང་འབྱི། །ཞེས་པའི་དོན། རྔུལ་ཟད་པའི་རྟགས་སུ་ལྤགས་པ་འགས་
པ་དང་བ་སྤུ་འགྲེང་བ་དང་ཡང་ན་བ་སྤུ་འབྱི་བར་བྱེད་པའོ། །
ཕྲན་བུ་ཟད་པའི་རྟགས་སྟོན་པ་ནི། ཕྲན་བུ་རང་གནས་སྟོང་དང་་་་
ཡང་ལས་ཤེས། །ཞེས་པའི་དོན། དྲི་མ་ཕྲན་བུ་ཟད་པའི་རྟགས་སུ་མིག་དང་་
རྣ་བ་དང་སྣ་དང་བ་སྤུའི་སྒོ་ལ་སོགས་པའི་རང་གནས་མིག་སྐྱག་དང་རྣ་ལྤགས་
དང་སྣབས་ལ་སོགས་པ་ཟད་ནས་སྟོང་པ་དང་གནས་ཡང་བ་ལས་ཤེས་པར་་་་་
བྱའོ། །
(མཇུག་བསྡུ་བ་ནི།)ལུས་ཟུངས་དྲི་མ་ལ་ནི་རྟེན་པའི་ཕྱིར། །འཕེལ་
• 254 •



བ་ཟད་པས་སྟོབས་ལ་གནོད་པ་ཡིན། །ཞེས་པའི་དོན། ལུས་ཟུངས་ལུས་ཏེ་
ལུས་ནི་དྲི་མ་ལ་ནི་རྟེན་པའི་ཕྱིར་དྲི་མ་རྣམས་འཕེལ་ཞིང་ལྷག་པས་ཟད་པ་་་་
ཉིད་མཆོག་ཏུ་སྟོབས་ལ་གནོད་པ་ཡིན་ཞེས་པའོ། །འདིའི་སྐབས་སུ་མདོ་གནས་
ལེའུ་བཅུ་གཅིག་པའི་འགྲེལ་པ་ཟླ་ཟེར་ལས། དྲི་མ་རྣམས་འཕེལ་བ་དང་ཟད་
པ་གཉིས་ཀ་ཡང་ནད་སྐྱེད་པར་བྱེད་པ་ཡིན་ལ། དེ་ལས་ཡང་གང་ཞིག་ཟད་་་་
པར་གྱུར་པ་དེ་ནི་འཕེལ་བ་བས་ཆེས་ལྷག་པར་གནོད་པའི་རྒྱུར་འགྱུར་བ་ཡིན་
ཏེ། དེ་བས་ན་ལུས་ནི་དྲི་མས་རྟེན་པས་ན། འཕེལ་བས་ཟད་པ་གནོད་པ་ཡིན་
ཞེས་བྱ་བ་ལ། ལུས་ཏེ་ཕུང་པོ་འདི་ནི་དྲི་མས་རྟེན་ཅིང་གྲོགས་སུ་བྱས་པ་ཡིན་
པས་དྲི་མ་རྣམས་འཕེལ་ཞིང་ལྷག་པར་གྱུར་པས་ཟད་ཅིང་འགྲིབ་པར་འགྱུར་་
བ་ཆེས་ལྷག་པར་གནོད་པ་བྱེད་པ་ཡིན་ནོ་ཞེས་བཤད། །
བཞི་པ་མདངས་ཟད་པའི་རྟགས་སྟོན་པ་ནི། མདངས་ནི་སེམས་ལ་་་་
སྡུག་བསྔལ་གཟིར། །སྔོ་རིད་ཉམས་ཆུང་གཟི་མདངས་ཉམས། །ཞེས་པ་
སྟེ། དེའི་དོན། མདངས་ནི་ལུས་ཀྱི་མཐར་ཐུག་པ་ཡིན་ལ། དེ་ཟད་པའི་རྟགས་
སེམས་ལ་སྡུག་བསྔལ་གྱིས་གཟིར་བས་མདངས་ཟད་དེ་ལུས་ཀྱི་ཁ་དོག་སྔོ་བ་་་་
དང་ཤ་རིད་ཅིང་ཉམས་ཆུང་བ་དང་སྙིང་མི་དགའ་བ་དང་། གཟི་མདངས་་་་་
ཉམས་པར་འགྱུར་བ་ཡིན་ནོ། །མདངས་ཟད་པ་དེ་ལྟར་ཡིན་ན་མདངས་འཕེལ་
བ་གཞུང་དུ་མི་སྟོན་པ་ཇི་ལྟར་ཡིན་ཞེ་ན། འདིར་ནད་ཀྱི་འཕེལ་ཟད་སྟོན་པ་་་
ཡིན་གྱིས། ནད་མེད་པ་སྟོན་པ་ནི་མ་ཡིན་ཏེ། མདངས་འཕེལ་བ་ནི་ཡོན་ཏན་་་་
ཡིན་ལ་ནད་མ་ཡིན་པ་ཉིད་ཀྱི་ཕྱིར་རོ། །མདངས་ཟད་པ་ནད་ཡིན་པའི་རྒྱུ་་་་
མཚན་གྱི་གསོ་ཐབས་ཀྱང་བཤད་དེ། འཚོ་བྱེད་འོ་མ་དང་ཤ་ཁུ་ལ་སོགས་པ་་་
སྨན་པ་ལུས་སྟོབས་རྒྱས་པར་བྱེད་པ་བཅུད་ལེན་དུ་འགྱུར་བའི་ཟས་དང་སྨན་
• 255 •



དེ་དག་བསྟེན་པར་བྱ་སྟེ་མདངས་ཟད་པ་དེའི་སྨན་ཡིན་ཞེས་བྱའོ། །འདིའི་་་་
སྐབས་སུ་རྒྱས་པར་མདོ་གནས་ལེའུ་བཅུ་གཅིག་པའི་འགྲེལ་པ་ཟླ་ཟེར་ལས། དེ་
ལྟར་ཉེས་པ་དང་ལུས་ཟུངས་དང་དྲི་མ་རྣམས་རང་གི་ལས་ཉིད་ལ་སོགས་པ་་་
ཁྱད་པར་གྱིས་བཤད་ནས། ད་ནི་ཉེས་པ་དང་། ལུས་ཟུངས་དང་དྲི་མ་རྣམས་ཀྱི་
རྩ་བ་ལུས་འདིའི་ཉེས་པ་དང་ལུས་ཟུངས་དང་དྲི་མ་རྣམས་ཟད་དམ་མ་ཟད་་་་
པར་གྱུར་ཀྱང་སྲོག་དང་བཅས་པ་ཟད་པར་འགྱུར་ལ། དེ་འཕེལ་བས་སྲོག་དང་
བཅས་པ་འཕེལ་བར་འགྱུར་བའི་ལུས་གནས་པའི་རྒྱུའི་གཙོ་བོ་དེ་སྨྲས་པ་ནི།
ལུས་ཟུངས་ཁུ་བའི་མཐར་ཐུག་པའི། ནང་ནསགཟི་ཅན་མདངས་མཆོག་ཡིན།
སྙིང་ལ་གནས་ཀྱང་ཁྱབ་པ་དང་། ལས་ནི་བརྟན་པར་གནས་པ་ཡིན། གང་ཞིག་
འཇིག་ན་དེསའཇིག་ལ། གང་ཞིག་གནས་ན་གནས་འགྱུར་བ། གང་ལ་དངོས་་་
རྣམས་སྣ་ཚོགས་པ། ལུས་ལ་བརྟེན་པར་འབྱུང་བ་ཡིན། ཞེས་བྱ་བ་ལ། ལུས་་་་་
ཟུངས་དྭངས་མ་ནས་ཁུ་བའི་མཐར་ཐུག་པ་རྣམས་ཀྱི་ནང་ནས་གཟི་བྱིན་ཅན་
གྱི་མདངས་ནི་མཆོག་ཡིན་ཏེ། ཤིན་ཏུ་སྙིང་པོར་གྱུར་པ་ཡིན་ལ། དེར་མདངས་
ཞེས་བྱ་བར་སློབ་དཔོན་གྱིས་བཤད་དོ། །དེ་བཞིན་དུ་སྙིང་ཁ་ལ་གནས་ཟིན་་་་
ཀྱང་ལུས་མ་ལུས་པ་ལ་ཁྱབ་པ་ཡིན་ནོ། །དེ་ཡང་རྣམ་པ་གཉིས་སུ་བཤད་དོ། །
ཐིག་ལེ་དྲུག་པའི་ཚད་དང་ཁྱབ་པར་བྱེད་པའོ། །དེ་ནི་ལུས་ཟུངས་ཐམས་ཅད་
ལ་ཁྱབ་པར་བྱེད་ཅིང་ཐིག་གེ་དྲུག་པ་ཁ་དོག་དཀར་པོ་དང་དམར་པོ་ལྟ་བུ་་་་་
ལས་ཅུང་ཟད་སེར་པོར་སྣང་བ་ཁྱད་པར་དུ་སྙིང་ལ་གནས་པ་ཡིན་ནོ། །དེའང་
ལུས་ནི་བརྟན་པར་གནས་པ་ཡིན། ཞེས་བྱ་བ་སྟེ། དེ་ནི་ལུས་བརྟན་པར་གནས་
པ་དང་། དེ་བསྲུང་ཞིང་གནས་པར་བྱེད་པ་ཡིན་ཏེ། དེས་ལུས་གནས་ཤིང་་་་་
འཇོག་པར་བྱེད་ཡིན་ནོ། །གཞན་ཡང་གང་གིས་འཇིག་ཅིང་མེད་པར་གྱུར་ན་་
• 256 •



ངེས་པར་གདོན་མི་ཟ་བར་འཇིག་པར་འགྱུར་ལ། དེ་བཞིན་དུ་མདངས་གང་་་་
ཞིག་གནས་ཤིང་ཡོད་པར་གྱུར་ན་སྐྱེས་བུ་གནས་ཤིང་འཚོ་བར་འགྱུར་བ་དང་།
དེ་བཞིན་དུ་མདངས་གང་ལས་དངོས་པོའི་རྣམ་པ་དུ་མར་འབྱུང་ཞིང་སྣང་་་་
བར་གྱུར་ལ་ལུས་ལ་སོགས་པ་སྣ་ཚོགས་པ་འབྱུང་བར་འགྱུར་ཞིང་རྟེན་པ་དེ་ནི་
མདངས་ཞེས་བྱའོ། །དེ་ཡང་བསྡུས་པ་ལས། འབྱུང་བ་ཀུན་གྱི་མདངས་གང་་་་
ཡིན། གཟི་ཅན་དེ་ནི་མཆོག་ཏུ་བཤད། དེ་ནི་བདེ་བའི་རང་བཞིན་དག དམར་
ཞིང་ཅུང་ཟད་སེར་དང་བཅས་ དང་པོ་མངལ་གྱི་སྙིང་པོ་གང་། གང་དེ་མངལ་
གྱི་དྭངས་མར་གནས། སྙིང་ནི་ཆགས་པར་གྱུར་པ་ན། གང་ཞིག་སྔོན་ཆད་རྟེན་
གྱུར་ཅིང་། ལུས་ནི་དྭངས་མ་སྣུམ་དག་དང་། སྲོག་ནི་གང་ལ་བརྟེན་འགྱུར་ལ།
གང་ཞིག་འཇིག་པས་འཇིག་འགྱུར་ཞིང་། གང་གི་ལུས་ཅན་འཚོ་བྱེད་པ། སྙིང་
ལ་གནས་ཀྱང་ཁྱབ་གྱུར་གང་། དེ་ནི་སྲོག་གི་གནས་མཆོག་ཡིན། ཞེས་བཤད་པ་
ཡིན་ནོ། །མདངས་ནི་སེམས་འཁྲུགས་བཀྲེས་སེམས་ལས། མྱ་ངན་ངལ་ལ་་་་་་
སོགས་པས་ཟད། ཅེས་བྱ་བ་ལ། མདངས་ནི་སེམས་འཁྲུགས་པ་ལ་སོགས་པས་་
ཟད་པར་འགྱུར་ཏེ། སེམས་འཁྲུགས་པ་ནི་ཁྲོས་པའོ། །བཀྲེས་པ་ནི་ཤིན་ཏུ་མི་་
བཟད་པར་བྲོ་བ་འཚལ་བའོ། །སེམས་ལས་ནི་ཡུལ་རྣམ་པ་དུ་མ་ལ་སྤྱོད་པའོ། །
མྱ་ངན་གྱི་སེམས་ནི་སྡུག་བསྔལ་ལོ། །ངལ་བ་ནི་ལུས་ཉོན་མོངས་པའོ། །སོགས་་
པའི་སྒྲས་ནི་འཇིགས་པ་ལ་སོགས་པ་བསྡུའོ། །དེ་ཟད་དངངས་ཤིང་ལུས་རིད་ལ།
ཡང་ཡང་སེམས་ཤིང་དབང་པོ་ཉམས། གཟི་ཉམས་རྩུབ་དང་ཡིད་མི་དགའ། །
ཉམས་ཆུང་པར་ནི་འགྱུར་བ་ཡིན། ཞེས་བྱ་བ་ལ། མདངས་དེ་ཟད་ཅིང་ཉམས་
པར་གྱུར་ན། མི་དངངས་པར་འགྱུར་ཏེ། གློ་བུར་དུ་སྐྲག་པ་དང་བཅས་པར་་་་
འགྱུར་བ་དང་། དེ་བཞིན་དུ་ལུས་རིད་ཅིང་མི་སྟོབས་ཆུང་བ་དང་། ཡང་ཡང་
• 257 •



དུ་སེམས་ཤིང་དཔྱོད་པ་ལ་བརྩོན་པར་འགྱུར་བ་དང་། དབང་པོ་ཐམས་ཅད་
ཉམས་ཤིང་སྡུག་བསྔལ་ལ་མྱོང་བར་ནུས་པ་ཆུང་བར་འགྱུར་བ་དང་། གཟི་་་་
བྱིན་ཉམས་ཤིང་སྐྱ་བའི་འོད་འོད་པོར་འགྱུར་བ་དང་། རྩུབ་པ་སྟེ་པགས་པ་ལ་
སོགས་པ་སྣུམ་མེད་པ་དང་། ཡིད་མི་དགའ་ཞིང་སེམས་ཀྱི་གདུང་བའི་ཤས་་་་་
ཆེར་འགྱུར་བ་དང་། ཉམས་ཆུང་སྟེ་ལུས་ཟུངས་རྣམས་ཟད་ཅིང་བྲི་བར་གྱུར་་
པ་ཡིན་ནོ། །འཚོ་བྱེད་སྨན་དང་འོ་མ་དང་། ཤ་ཁུ་ལ་སོགས་དེའི་སྨན་ཡིན།
ཞེས་བྱ་བ་ལ། མདངས་ཟད་པ་དེའི་སྨན་ནི་འཛི་བན་ཏི་དང༌། ཉེ་ཤིང་ལ་
སོགས་པ་འཚོ་བྱེད་ཀྱི་སྨན་རྣམས་དང་། དེ་བཞིན་དུ་འོ་མ་དང་ཤའི་ཁུ་བ་
དང༌། སོགས་པའི་སྒྲས་བསྟེན་པར་བྱེད་པའི་སྨན་རྒུན་འབྲུམ་ལ་སོགས་་་་
པའི་སྨན་མངར་བའི་སྡེ་ཚན་ལས་བསྟན་པ་ནས་བསྡུ་སྟེ། དེ་དག་ཀྱང་དེའི་་་་
སྨན་ཡིན་ནོ། །འོ་མ་ཡང་འཚོ་བྱེད་ཡིན་པས། འཚོ་བྱེད་ཀྱི་སྨན་གྱི་ནང་དུ་་་་་
གཏོགས་ཏེ་ཅིའི་ཕྱིར་ལོགས་ཞིག་ཏུ་སྨོས་ཞེ་ན། འོ་མ་ནི་དེ་རྣམས་ཀྱི་མཆོག་་་་
ཡིན་པས་ཁྱད་པར་སྨོས་པ་ཡིན་ནོ། །ཞེས་བཤད་པས་ཀྱང་མདངས་འཕེལ་བ་་
ནི་ནད་མ་ཡིན་ལ་ཟད་པ་ནི་ནད་ཡིན་པར་བསྟན་ནོ། །
༣ ཉེས་པ་འཁྲུགས་པའི་རྟགས།
༡ རླུང་འཁྲུགས་པའི་རྟགས།
གསུམ་པ། ཉེས་པ་འཁྲུགས་པའི་མཚན་ཉིད་ལ་གསུམ་ལས། དང་པོ་རླུང་
འཁྲུགས་པའི་མཚན་ཉིད་ཀྱི་རྟགས་སྟོན་པ་ནི། འཁྲུགས་རྟགས་རླུང་གི་རྩ་
ནི་སྟོང་ལ་རྐྱལ། །ཆུ་ནི་ཆུ་འདྲ་དྭངས་ལ་ལོག་རྗེས་སླ། །འགྲོ་འདོད་་་
ཤུས་འདེབས་ཤེས་པ་ཡང་ལ་འཕྱོ། །མགོ་བོ་ཟི་འཁོར་རྣ་བ་འུར་ལ་་་༌
• 258 •



འཁྲོག །ལྕེ་སྐམ་དམར་རྩུབ་ཁ་རོ་བསྐ་བ་བྲོ། །གཟེར་འཕོ་གྲང་འདར་
འགུལ་ཁྱབ་ཟུག་དང་སྙོམ། །རེངས་འཁུམ་བྱེ་ཆག་འབྱིན་དང་དཀྲིས་
སྙམ་བྱེད། འགུལ་ན་ཟུག་ཆེ་སྤུ་བརྩེ་ཕྲུམ་སེར་ཁྱེར། །གཉིད་མེད་་་་་
གཡལ་འདར་རྙིང་འདོད་ཚིག་པ་ཟ། །དཔྱི་རྐེད་རུས་ཚིགས་མ་ལུས་་་
བརྡུང་སྙམ་བྱེད། །ལྟག་པར་བྲང་དང་མུར་འགྲམ་ཟུག་ཅིང་གཟེར། །
རླུང་གསང་རྣམས་ནི་ཁ་བྱེ་མནན་ན་ན། །སྟོང་སྐྱུགས་བྱེད་ཅིང་ཐོ་་་་་
རངས་ལྷ་གསོབ་ལུ། །སྦོ་འཁྲོག་དགོང་དང་ཐོ་རངས་ཞུ་རྗེས་ན། །ཞེས་
པ་སྟེ་དེའི་འཁྲུགས་རྟགས་རླུང་གི་ནད་ཀྱི་རྩ་ནི་སྟོང་ལ་རྐྱལ་བ་སྟེ་སྦོ་ཞིང་་་་་་་
མནན་ན་མི་བཟོད་པའོ། །དྲི་ཆུ་ནི་ཆུ་དང་འདྲ་བར་དྭངས་ལ་ཀུ་ཡ་ཆུང་ཞིང་
ལོག་རྗེས་ཀྱང་སླ་བར་འབྱུང་ངོ། །འགྲོ་འདོད་པ་དང་སྐད་ཀྱི་ཤུས་འདེབས་ཅིང་
ཤེས་པ་ཡང་ལ་འཕྱོ་བ་དང་། མགོ་བོ་ཟི་ཞིང་འཁོར་བ་དང༌། རྣ་བ་འུར་ལ་་་་་
འཁྲོག་པ་དང་། ལྕེ་སྐམ་ཞིང་ཁ་དོག་དམར་པོ་རྩུབ་པ་ཁ་བ་དང་། རོ་བསྐ་བ་བྲོ་
བ་དང་། གཟེར་བྱུང་ཀྱང་གནས་གཅིག་ཏུ་མི་འདུག་པར་འཕོ་བ་དང་། ལུས་་་
གྲང་བ་དང་རྩ་འདར་འབྱུང་བ་དང་། ཤ་འགུལ་བ་དང་། ལུས་ཀུན་ཁྱབ་པ་་་
དང་ཟུག་པ་ནི་ཡན་ལག་བརྡུང་པ་སྙམ་བྱེད་པ་དང་། སྙོམ་པ་ནི་ལུས་འཁྲུག་པ་
སྙམ་དུ་སེམས་པ་དང་། རེངས་པ་ནི་ལུས་དང་ཡན་ལག་རེངས་པ་དང་ཡང་ན་
འཁུམས་པ་དང་། བྱེ་བ་ནི་ཤ་ལྤགས་སོགས་འགྱེས་པ་སྙམ་དུ་སེམས་པ་དང༌།
ཡན་ལག་ཆག་པ་ལྟ་བུའི་ཟུག་ཆེ་བ་དང་། འབྱིན་པ་སྟེ་མིག་ལ་སོགས་པ་ཐུར་་
དུ་ལྷུང་བ་སྙམ་དུ་བྱེད་པ་དང་། དཀྲིས་པ་སྟེ་ཡན་ལག་བཅིངས་པ་སྙམ་བྱེད་་་
པའོ། །ལུས་འགུལ་ན་ཟུག་ཆེ་བ་དང་། བ་སྤུ་རྩེ་ཞིང་ཕུམ་སེར་ཁྱེར་བ་དང་་་་
གཉིད་མེད་པ་དང་གཡལ་མང་ཞིང་འདར་བ་དང་། རྙིང་འདོད་པ་སྟེ་ཡན་་་་
• 259 •



ལག་བརྐྱང་བསྐུམ་འདོད་པ་དང་ཚིག་པ་ཟ་བ་དང་དཔྱི་དང་རྐེད་པ་དང་རུས་
ཚིགས་མ་ལུས་པ་བརྡུང་པ་སྙམ་བྱེད་པ་དང་། ལྷག་པར་བྲང་དང་། མུར་་་་་
འགྲམ་ཟུག་ཅིང་གཟེར་བ་དང་། ཨན་སྟོང་དང་ཚིགས་པ་དྲུག་བདུན་སོགས་་་
རླུང་གསང་རྣམས་ཁ་བྱེ་ཞིང་མནན་ན་ལྷག་པར་ན་བ་དང་། སྟོང་སྐྱུག་བྱེད་་་་
ཅིང་ཐོ་རེངས་ཀྱི་དུས་སུ་ལྷ་གསོབ་ལུ་བ་དང་། གསུས་པ་སྦོ་བ་དང་འཁྲོག་པ་་
དང་དགོངས་དང་ཐོ་རེངས་ཞུ་རྗེས་ཀྱི་དུས་ཁྱད་པར་ན་བ་ལ་སོགས་པ་རྣམས་
ནི་རླུང་འཁྲུགས་པའི་རྟགས་ཤེས་པར་བྱའོ། །
རྒྱས་པར་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། འབྱིན་
ཁྱབ་ཟུག་དང་སྙོམ་པ་དང༌། ལུས་ཚ་ནད་གཟེར་བྱེ་བ་དང་། འབྱར་ཞིང་ཆག་
སྙམ་རྐང་ལག་འཁུམས། བསྒོངས་དང་བརྩེ་དང་སྐོམ་བྱེད་དང་། འདར་དང་
རྩུབ་དང་ཁོང་སྟོང་དང་། སྐོམ་དང་འགུལ་དང་དཀྲིས་སྙམ་དང་། རེངས་དང་
རོ་བསྐ་བྲོ་བའོ། །མདོག་ནི་མནག་གམ་དམར་བ་དག རླུང་གི་ལས་ཡིན། ཞེས་
བྱ་བ་ནི། རླུང་འཁྲུག་པ་གྱུར་པ་ལས་འབྱིན་པ་སྙམ་བྱེད་པ་ལ་སོགས་པའི་ལས་
བྱེད་པར་འགྱུར་རོ། །དེ་ལ་འབྱིན་པ་ནི་མིག་ལ་སོགས་པའི་ཡན་ལག་ཐུར་དུ་་
ལྷུང་བ་སྙམ་སེམས་པར་བྱེད་པའོ། །ཁྱབ་པ་ནི་ལུས་ཀུན་ཏུ་ཁྱབ་ཅིང་འདྲེན་་་་
པར་བྱེད་པའོ། །ཟུག་པ་ནི་ཡན་ལག་རྡེག་པ་སྙམ་སེམས་པའོ། །སྙོམ་པ་ནི་ལུས་
དཀྲིས་པ་སྙམ་སེམས་པའོ། །ལུས་ཚ་བ་ནི་ལུས་སྲེག་པ་སྙམ་པའོ། །ནད་ནི་ཚོར་
བ་དྲག་པའོ། །གཟེར་བ་ནི་ཁབ་ཀྱི་ཕུག་པ་བཞིན་དུ་བྱེད་པའོ། །བྱེ་བ་ནི་་་་་
འགྱེས་པ་སྙམ་སེམས་པའོ། །འབྱར་བ་ནི་བཤང་བ་ལ་སོགས་པ་གནས་ལས་མི་
འགུལ་བར་བྱེད་པའོ། །ཆག་པ་སྙམ་སེམས་པ་ནི་ཡན་ལག་ཆག་པ་ལྟར་ཟུག་་་
ཅིང་ན་བའོ། །ཡན་ལག་འཁུམས་པ་ནི་ཡན་ལག་འཇའ་ཞིང་འཁུམས་པར་བྱེད་
• 260 •



པའོ། །བསྒོངས་པ་ནི་ཐ་དད་པར་འདུག་པ་གཅིག་དུ་བསྡུས་པའོ། བརྩེ་བ་ནི་
ལུས་དང་བ་སྤུའི་ཚོགས་རྣམས་བརྩེ་བའོ། །སྐོམ་པར་བྱེད་པ་ནི་སྐོམ་གྱིས་་་་་
གདུང་བའོ། །འདར་བ་ནི་ཡན་ལག་གཡོ་ཞིང་འགུལ་བའོ། །རྩུབ་པ་ནི་རེག་ན་
མི་བདེ་བར་རྩུབ་པའོ། །ཁོང་སྟོང་ནི་ནང་སྟོང་པའོ། །སྐེམ་པ་ནི་ལུས་སྐེམ་བག་
དུ་གྱུར་པའོ། །འགུལ་བ་ནི་ཅུང་ཟད་གཡོ་བའོ། །དཀྲིས་པ་སྙམ་བྱེད་པ་ནི་་་་
ཡན་ལག་བཅིང་པ་སྙམ་སེམས་པའོ། །རེངས་པ་ནི་ལུས་དང་ཡན་ལག་རྣམས་
ཤིང་ལྟར་རེངས་པའོ། །རོ་བསྐ་བ་ནི་རོ་གཞན་དག་ཀྱང་བསྐ་བའི་རོར་ཚོར་་་
བའོ། །མདོག་ནག་པ་ནི་ཕལ་ཆེར་ལུས་དྲི་མ་ཅན་དུ་འདུག་པའམ། དེ་བཞིན་་
དུ་ཕལ་ཆེར་དམར་བག་ཏུ་སྣང་བ་སྟེ། འདི་དག་ནི་རླུང་གི་ལས་ཡིན་ནོ། །ཞེས་
བཤད།
༢ མཁྲིས་པ་འཁྲུགས་རྟགས།
གཉིས་པ། མཁྲིས་པ་འཁྲུགས་རྟགས་མཚན་ཉིད་ཀྱི་རྟགས་སྟོན་པ་ནི།
མཁྲིས་པ་འཁྲུགས་པའི་རྩ་རྒྱས་ཕྲ་གྲིམས་མགྱོགས། །ཆུ་མདོག་དམར་
སེར་དྲི་དུགས་རླངས་པ་ཆེ། །མགོ་ན་ཤ་ཚ་ཁ་རོ་སྐྱུར་ལ་ཁ། །ལྕེ་སྟེང་་
བད་ཀན་ཆེ་ལ་སྣ་སྒོ་སྐམ། །མིག་སྤྲིན་དམར་སེར་གཟེར་བ་གཅིག་ཏུ་
འདྲིལ། །ནུབ་གཉིད་ཆུང་ལ་ཉིན་པར་གཉིད་མི་ཐུབ། །ལུད་པ་དམར་
སེར་ཚ་བྲོ་སྐོམ་དད་ཆེ། །ཁྲག་མཁྲིས་འཁྲུ་སྐྱུག་རྔུལ་ཆེ་དྲི་མ་མནམ། །
ཁ་དོག་དམར་སེར་སྨིན་དང་འདུལ་བར་བྱེད། །ཉིན་གུང་མཚན་གུང་
ཞུ་བའི་དུས་ན་ན། །ཞེས་པ་སྟེ་དེའི་དོན། མཁྲིས་པ་འཁྲུགས་པའི་རྟགས་ནི།
རྩ་རྒྱས་པའམ་ཡང་ན་ཕྲ་ལ་གྲིམས་པའམ་མགྱོགས་པར་འཕར་བ་གང་རུང་་་་
འབྱུང་ཞིང་ཆུའི་མདོག་དམར་བའམ་ཡང་ན་སེར་བ་དྲི་དུགས་ཤིང་རླངས་པ་་
• 261 •



ཆེ་བ་འབྱུང་ལ་མགོ་ན་ཞིང་ཤ་དྲོད་ཚ་བ་དང་། ཁ་ནང་དུ་རོ་སྐྱུར་ལ་ཁ་བ་དེ་་
སྐྱུར་བའམ་ཁ་བར་སྣང་ཞིང་ལྕེ་སྟེང་བད་ཀན་གྱི་རྣམ་པའི་བད་ཆེ་ལ་སྣ་སྒོ་་་་
སྐམ་པ་དང་མིག་སྤྲིན་དམར་སེར་དུ་འདུག་ཅིང་གཟེར་བ་གཅིག་ཏུ་འདྲིལ་ཏེ་
འཕོ་འགྱུར་མེད་པ་དང་། ནུབ་མོ་གཉིད་ཆུང་ལ་ཉིན་པར་གཉིད་མི་ཐུབ་པ་་་
དང་། ལུད་པ་ཡོད་ན་ཁ་དོག་དམར་སེར་རམ་ཚྭ་བྲོ་བ་དང་། སྐོམ་དད་ཆེ་བ་་
དང་། སྨིན་ནས་ཁྲག་གམ་མཁྲིས་པ་འཁྲུ་ཞིང་སྐྱུགས་པ་དང༌། རྔུལ་ཆེ་ཞིང་དྲི་་
མ་མི་ཞིམ་པ་མནམ་པ་དང་། ལུས་ཀྱི་ཁ་དོག་དམར་བའམ་སེར་བར་སྣང་བ་་
དང༌། ནད་ཤིན་ཏུ་སྨིན་པ་དང་། རྩི་དང་དོན་སྣོད་ལ་སོགས་པ་འདྲུལ་བར་་་་་
བྱེད་ཅིང་ཉིན་གུང་མཚན་གུང་ཟས་ཞུ་བའི་དུས་ན་མཆོག་ཏུ་ན་བར་འགྱུར་ཏེ།
རྟགས་ཐམས་ཅད་ཚང་བར་འབྱུང་བའི་ངེས་པ་མེད་ཅིང་། རྟགས་ཅི་རིགས་པ་
ལས་ཤེས་པར་བྱ་བ་ཡིན་ནོ། །
རྒྱས་པར་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། ལུས་
ཚ་མདོག་དམར་དྲོད་སྨིན་བྱེད། རྡུལ་དང་རྣག་དང་འཛག་རྨ་རེད། འདྲུལ་་་་་
དང་བརྒྱལ་ཤིང་མྱོས་པ་དང་། ཁའི་རོ་ཁ་དང་སྐྱུར་བ་དང་། མདོག་སྐྱ་དམར་
རྩ་མིན་པའོ། །ཞེས་བྱ་བ་ནི། མཁྲིས་པ་ལྡང་པར་གྱུར་ན། དེའི་ལས་ནི་ལུས་ཚ་་
བ་ལ་སོགས་པ་བྱེད་པར་འགྱུར་རོ། །དེ་ལ་ལུས་ཚ་བ་ནི་གང་ལུས་ཐམས་ཅད་
ལ་ཤིན་ཏུ་མི་བཟོད་པའི་ཚ་བ་འབྱུང་བར་གྱུར་པ་དེ་ལ་ཚ་བའི་སྒྲར་བཤད་དོ། །
མདོག་དམར་བ་ནི་ལུས་དང་ཡན་ལག་ཤས་ཆེར་དམར་བའོ། །དྲོ་བ་ནི་ལུས་་་་་
དང་ཡན་ལག་ཚ་བའོ། །སྨིན་པར་བྱེད་པ་ནི་ལུས་ཀྱི་ཡན་ལག་ཕྱོགས་གཅིག་ཏུ་
འདྲུལ་ཞིང་སྨིན་པའོ། །རྡུལ་བ་ནི་རླན་དང་ལྡན་པ་ཉིད་དོ། །རྣག་པ་ནི་ལུས་་
འདྲུལ་ཞིང་སྨིན་བའོ། །འཛག་པ་ནི་རྣག་ལ་སོགས་པ་འཛག་པའོ། །རྨ་རེད་པ་
• 262 •



་་
ནི་རྨ་ཞིག་ཅིང་སྦམ་པའོ། །འདུལ་བ་ནི་ལུས་དང་ཡན་ལག་འདྲུལ་ཞིང་མྱག་་་
པའོ། །བརྒྱལ་བ་ནི་སེམས་མེད་ཅིང་མི་དྲན་པའོ། །མྱོས་པ་ནི་ཆང་གིས་མྱོས་་་
པའི་མི་ལྟ་བུའོ། །ཁའི་རོ་ནི་ཁ་བ་དང་སྐྱུར་བ་དག་ཏུ་ཚོར་བར་འགྱུར་རོ། །
ལུས་ཀྱི་མདོག་ནི་སྐུ་ཞིང་རྩ་དམར་བ་མ་ཡིན་པ་སྟེ། གཞན་དུ་ན་སྔོ་བ་དང་་་་
སེར་བ་ལ་སོགས་པའི་དབྱེ་བས་ཕྱེ་བར་སྣང་ངོ། །ཞེས་བཤད། །
༣ བད་ཀན་འཁྲུགས་རྟགས།
གསུམ་པ། བད་ཀན་འཁྲུགས་པའི་མཚན་ཉིད་ཀྱི་རྟགས་སྟོན་པ་ནི། བད་
ཀན་འཁྲུགས་རྟགས་རྩ་ནི་བྱིང་རྒུད་དལ། །ཆུ་ཡི་མདོག་དཀར་དྲི་དང་
རླངས་པ་ཆུང་། །ཁ་མངལ་ལྕེ་རྙིལ་སྐྱ་ལ་མིག་དཀར་སྐྲང་། །སྣབས་་་་
ལུད་མང་ཞིང་མགོ་འཐོམ་ལུས་སེམས་ལྕི། །དང་ཁ་མི་བདེ་དྲོད་མེད་་
འཇུ་སྟོབས་ཆུང༌། །མཁལ་རྐེད་ན་ཞིང་ལུས་སྦོ་ལྔ་བ་སྐྱེ། །རྩམ་པ་བད་
ཀན་སྐྱུག་ཅིང་འཁྲུ་བ་དང༌། །དྲན་པ་མི་གསལ་གཉིད་ཆེ་སྐྱིད་པ་སྒྱུར།།
གཡའ་མཁྲང་ཚིགས་དམ་ཤ་རྒྱས་ལས་མཐའ་རིང་། །ནམ་ཞོད་སྲོད་་་་
དང་སྔ་དྲོ་ཟོས་ཐོག་ལྡང་། །ཞེས་པའི་དོན། བད་ཀན་འཁྲུགས་པའི་རྟགས་
སུ་རྩ་ནི་བྱིང་ཞིང་རྒུད་པ་སྟེ། ཤེད་ཆུང་བ་དང་། དལ་བ་དང་། ཆུའི་མདོག་་་་
ཀྱང་དཀར་བ་དང་དྲི་དང་རླངས་པ་ཆུང་པ་དང་། ཁ་མངལ་ཞིང་ལྕེ་དང་རྙིལ་
གྱི་མདོག་སྐྱ་ལ་མིག་དཀར་ཞིང་ལུས་སྐྲང་པ་དང་། སྣབས་དང་ལུད་པ་མང་་་་
ཞིང་མགོ་འཐོམ་པ་དང་། སེམས་ཏེ་རིག་པ་ལྕི་བ་དང་། དང་ཁ་མི་བདེ་བ་དང་
ལུས་ཀྱི་དྲོད་མེད་པ་དང་། ཁ་ཟས་འཇུ་སྟོབས་ཆུང་བ་དང་། མཁལ་རྐེད་ན་་་་་
ཞིང་ལུས་སྦོ་བ་དང་། ལྔ་བ་སྐྱེ་བ་དང་། རྩམ་པ་སྐྱུག་པ་དང༌། བད་ཀན་་་་
སྐྱུག་ཅིང་འཁྲུ་བ་དང་། དྲན་པ་མི་གསལ་བ་དང་། གཉིད་ཆེ་བ་དང་སྐྱིད་
• 263 •



པ་སྐྱུར་བ་དང་། པགས་པ་གཡའ་བ་དང་མཁྲང་བ་སྟེ། ཡན་ལག་དང་ཉིང་་་་
ལག་རྣམས་སྲ་ཞིང་ཚིགས་དམ་པ་དང་། ཤ་རྒྱས་པ་དང་ལས་ཀྱི་མཐའ་རིང་བ་
སྟེ། ནད་ཡུན་རིང་དུ་འབྱུང་བ་དང་། དུས་ནི་ནམ་ཞོད་དང་སྲོད་དང་སྔ་དྲོ་་་
དང་ཟས་ཟོས་མ་ཐོག་ལྡང་བར་འགྱུར་རོ། །
རྒྱས་པར་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། བད་་
ཀན་ལས་ནི་མཁྲང་ཞིང་སྣུམ། གཡལ་ཞིང་ཁོང་གྲང་ལྕི་བ་དང་། ཚིགས་དམ་ཤ་
རྒྱས་རྨོངས་བག་དང་། སྐྲང་ཞིང་གཉིད་ཆེ་ཟས་མི་འཇུ། མདོག་དཀར་ཁ་རོ་་་
ལན་ཚ་མངར། ལས་ཀྱི་མཐའ་ལ་འདམ་རིང་བའོ། །ཞེས་བྱ་བ་ལ། བད་ཀན་་་་
ལྡང་བར་འགྱུར་བའི་ལས་ནི་མཁྲང་བ་དང་སྣུམ་པ་ལ་སོགས་པས་བྱེད་པར་་་་
འགྱུར་རོ། །དེ་ལ་མཁྲང་བ་ནི་ལུས་ཀྱི་ཡན་ལག་དང་ཉིང་ལག་རྣམས་སྲ་བ་ཉིད་
དོ། སྣུམ་པ་ནི་པགས་པ་ལ་སོགས་པ་སྣུམ་བག་ཏུ་གནས་པའོ། །གཡའ་བ་ནི་་་
ལུས་ཀྱི་པགས་པ་གཡའ་བའོ། །ཁོང་གྲང་བ་ནི་ཡན་ལག་རྣམས་བསིལ་བག་ཏུ་
གནས་པའོ། །ལྕི་བ་ནི་ལུས་ཟུངས་རྣམས་ལྕི་བ་ཉིད་དོ། །ཚིགས་དམ་ནི་རྩ་་་་
སྦུབས་རྣམས་འགགས་པའོ། །ཤ་རྒྱས་པ་ནི་ལུས་ཀྱི་ཤ་ཆེ་བ་སྟེ་བད་ཀན་དག་གི་
ཁ་དང་ལྐོག་མ་ལ་སོགས་པ་ལུས་ཀྱི་ཤ་རྒྱས་པའམ་འགགས་པའོ། །རྨོངས་བག་
ནི་ཡུལ་རྣམས་ལ་དབང་པོ་མི་གསལ་བ་ཉིད་དོ། །གཞན་དག་ནི་ཡུར་པ་ཡིན་ནོ། །
ཞེས་ཟེར་རོ། །སྐྲང་པ་ནི་འོར་བག་ཏུ་གྱུར་པའོ། །གཉིད་ཆེ་བ་ནི་གཉིད་སྟུག་་་
པའོ། །ཟས་མི་འཇུ་བ་ནི་ཕོ་བའི་མེ་དྲོད་མི་སྙོམས་ཤིང་འཇུ་བར་མི་ནུས་པའོ།།
ལུས་ཀྱི་མདོག་ནི་དཀར་ཞིང་སྐྱ་བོ་རྦབ་རྦབ་པོར་སྣང་པའོ། །ཁར་ནི་ལན་ཚ་་
དང་མངར་བ་དག་ཏུ་བྲོ་བར་འགྱུར་རོ། །ལས་ཀྱི་མཐའ་ལ་འདམ་རིང་བ་ནི་་
ནད་ཡུན་རིང་པོ་ནས་འབྱང་བའམ་ཡུན་རིང་ཞིག་ན་འཆི་བར་བྱེད་པའོ། །
• 264 •



ཞེས་བཤད།
མཇུག་བསྡུ་བ་ནི། དེ་ལྟར་མཚན་ཉིད་འཕེལ་ཟད་འཁྲུག་གསུམ་་་་
གྱིས། །ཇི་ལྟར་བཤད་པའི་རྟགས་ཀྱིས་ནད་ཀུན་ཁྱབ། །ལྡན་འདུས་་་་
འདྲེས་པའི་རྟགས་ལས་ཤེས་པར་བྱ། །འདིར་མ་འདུས་པའི་ནད་་་་་
རྟགས་ཡོང་མི་སྲིད། །ཅེས་པའི་དོན། དེ་ལྟར་གོང་དུ་བཤད་པའི་མཚན་ཉིད་
ཉི་ཤུའི་རྟགས་དང་འཕེལ་ཟད་འཁྲུགས་གསུམ་གྱིས་སྐབས་སུ་ཇི་ལྟར་བཤད་་་་
པའི་རྟགས་ཀྱི་ནད་ཀུན་ལ་གང་རུང་གིས་ཁྱབ་པར་འགྱུར་ཞིང་ལྡན་པ་དང་། །
འདུས་པའི་ནད་དག་ཀྱང་འདྲེས་པའི་རྟགས་ལས་ཤེས་པར་བྱ་སྟེ། འདིར་མ་་་
འདུས་པའི་ནད་རྟགས་ཡོང་མི་སྲིད་ཆེས་པའོ། །
རྒྱས་པར་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། དེ་་་་
ལྟར་ཇི་སྐད་བཤད་པ་ཡི། མཚན་ཉིད་ཀྱིས་ནི་ནད་ཀུན་ཁྱབ། ཞེས་བྱ་བ་ལ། དེ་
ལྟར་ཞེས་བྱ་བ་ནི། ཡོངས་སུ་རྫོགས་པའི་ཚིག་གོ། །དེ་ལྟ་བུའི་རྣམ་པའི་དོན་་་
ཡིན་ཏེ། རྫོགས་པའི་ནད་རྣམས་ཀྱི་མཚན་ཉིད་གང་གིས་ནད་གང་ཡིན་པ་ཤེས་
པར་འགྱུར་བའོ། །ཇི་ལྟ་བུ་ཞེ་ན་ནད་ཀུན་ཁྱབ་བྱེད་ཅེས་བྱ་བ་སྟེ། ནད་མ་ལུས་
པ་ཁྱབ་པའི་ངང་ཚུལ་དང་ཡིན་པ་དེ་ནི་ནད་ཀུན་ཁྱབ་པའོ་ཞེས་དང་། ནད་་་་
རྟགས་ཀྱང་སྨན་པའི་བློས་ཞིབ་དུ་དཔྱད་དགོས་པ་སྟོན་པ་ནི། གོང་གི་འགྲེལ་
ཚིག་དེ་མ་ཐག་པར། དེ་ལྟར་ཇི་སྐད་བཤད་པ་ཡིས། མཚན་ཉིད་ཀྱི་ནི་ནད་ཀུན་
ཁྱབ། དེ་ནི་མ་ཡེངས་རྟགས་སོགས་པས། ཡང་དག་པར་ནི་ཤེས་པར་བྱ། ནད་་
ཀྱི་གནས་སྐབས་དབྱེ་ཤེས་པ། ནད་པ་སྐད་ཅིག་རེ་རེ་བལྟ། ཞེས་བྱ་བ་ལ། དེ་་་
ལྟར་ནད་ཀྱི་མཚན་ཉིད་ཀུན་ལ་ཁྱབ་པ་ཇི་སྐད་བཤད་པའི་ནད་ཀྱི་མཚན་ཉིད་
དེ་ནི་མ་ཡེངས་པ་སྟེ་འབད་པ་དང་ལྡན་ཞིང་སེམས་གཞན་དུ་མ་ཡེངས་པའི་་་
• 265 •



སྨན་པ་བརྩོན་པ་དང་ལྡན་པས་བལྟ་བ་ལ་སོགས་པ་ཞེས་པ་བལྟ་བ་དང་། མྱང་
བ་དང་དྲིས་པས་ཡང་དག་པར་ཤེས་པར་བྱ་ཞིང་རྟོགས་པར་བྱའོ། །དེ་ལྟ་བ་ནི་
མདོག་དང་གནས་དང་ཚད་དང་མཆིལ་སྣབས་དང༌། བཤང་གཅི་དང་སྐྱུགས་
ལ་སོགས་པ། བལྟ་བ་སྟེ། སོགས་པའི་སྒྲས་ནི་རྣ་བའི་སྒྲ་དང་། རྒྱུ་མ་ཀྲུག་ཀྲུག་་་
ཟེར་བ་དང་། སོར་ཚིགས་ལ་སོགས་པ་བཅོག་པ་ཐོས་པ་ལས་ཤེས་པར་བྱའོ། །
སྣོམ་པ་ནི་ལུས་དང་བཤང་བ་གཅི་བ་དང་རྨ་ལ་སོགས་པ་དྲི་བརྟག་པར་བྱའོ། །
རེག་པ་ནི་གྲང་བ་དང་དྲོ་བ་དང་འཇམ་པ་དང་རྩུབ་པ་དང་འགུལ་བའི་རེག་་
བྱ་ཤེས་པར་བྱའོ། །ཁའི་རོ་ནི་དྲིས་པས་ཤེས་པར་བྱའོ། །དེ་བཞིན་དུ་སྐྱུག་སླ་
བ་དང་སྐྱུག་དཀའ་བ་དང་། ལྟོ་བ་སྲ་བ་དང་སྙི་བ་དང་། རྨི་ལམ་དུ་ཅི་མཐོང་
བ་དང༌། གང་ལ་མངོན་པར་དགའ་བ་དང་། ནད་གང་གི་ཚེ་ན་ཞུགས་པ་དང་།
སྐྱེས་པའི་སྐར་མ་དང་། མཛའ་བ་དང་མི་མཛའ་བ་དང་། བདེ་བ་དང་སྡུག་བ་
ལ་སོགས་པ་དྲི་བར་བྱའོ། །འདི་དག་གིས་ཕྱོགས་གཅིག་ཙམ་སྟོན་པ་ཡིན་པར་
ཤེས་པར་བྱའོ། །དེ་བཞིན་དུ་རྗེས་སུ་དཔག་པ་ལས་ཀྱང་ཤེས་པར་བྱའོ། །རེ་་་
ཞིག་ཕྱིར་འབྱུང་ཞིང་རྒྱུ་བ་ལས་ལུས་ཀྱི་བཅུད་དང་། རོ་ཉམས་པ་ཤེས་པར་་་
བྱའོ། །སྦྲང་བུ་འདུ་བ་ལས་ནི་མངར་བར་རོ། །དེ་བཞིན་ཕོ་བའི་དྲོད་ནི་འཇུ་་
བ་ལས་སོ། །སྟོབས་ནི་རྩོལ་བའི་ནུས་པ་ལས་ཤེས་པར་བྱའོ། །ནད་ཀྱི་མཚན་མ་
མི་མངོན་པ་དག་ནི་བསམ་པ་སྲེད་པ་དང་མི་སྲེད་པ་དག་ལས་སོ། །ནད་ཀྱི་་་
ཚད་ནི་སྤྱོད་པའི་ཁྱད་པར་ལས་སོ། །ཚེ་ཟད་པ་ནི་འཆི་ལྟས་སོ། །རང་བཞིན་་་་
དང་སྙིང་སྟོབས་དང་སྤྲོ་བ་དང་། གོམས་པ་ནི་རྟག་ཏུ་འགྲོགས་པ་ལས་ཤེས་་་་
པར་བྱའོ། །
དེ་ཡང་ཙ་ར་ཀ་ལས། ཤེས་པའི་སྒྲོན་མེའི་སྣང་བ་ཡིས། ནད་པའི་ནང་གི་
• 266 •



བདག་ཉིད་ནི། མ་ཤེས་བར་དུ་སྦྱོར་ཤེས་གང་། དེ་ནི་ནད་རྣམས་གསོ་མི་བྱེད།
ཅེས་བཤད་པ་ཡིན་ནོ། །ཅི་སྨན་པ་གང་ལ་ལ་ཞིག ཇི་ལྟར་རུང་བ་ཙམ་ཞིག་་་
དེའི་མཚན་ཉིད་དང་ལྡན་པ་ཡིན་ནམ་ཞེ་ན། དེ་ཐམས་ཅད་ནི་མིན་ཏེ། གཞན་
དུ་ནད་ཀྱི་གནས་སྐབས་ཀྱི་དབྱེ་བ་ཤེས་པ་དང་དེ་བཞིན་དུ། ནད་པ་སྐད་ཅིག་
རེ་རེ་བཞིན་བལྟ་བ་དག་སྨན་པ་ཡིན་ཏེ། སྐད་ཅིག་སྐད་ཅིག་ཅིང་གནས་་་་་
སྐབས་ཐམས་ཅད་དུ་ཡང་དང་ཡང་རྒྱུན་མི་འཆད་པར་བལྟ་ཞིང་རྟོགས་པར་་
བྱེད་པའི་སྨན་པ་དེ་ལྟ་བུ་ནི་ནད་ཀྱི་གནས་སྐབས་ཀྱི་དབྱེ་བ་ཤེས་པ་ཡིན་ཏེ།
དེ་ལྟར་ནད་པ་སྐད་ཅིག་རེ་རེ་བཞིན་བལྟས་པས་དེ་རྣམས་ལ་གོམས་པ་སྐྱེ་བར་
འགྱུར་བ་ཡིན་ནོ། །དེ་བས་ན་དེ་ནི། གོམས་ལས་ངེས་པར་ཐོབ་འགྱུར་ཏེ། ལས་
རྣམས་གྲུབ་པ་གསལ་བྱེད་ཡིན། ཞེས་བཤད་པ་ཡིན་ཏེ། གོམས་པ་ནི་གསོ་བའི་
ལས་ལ་ཡང་དང་ཡང་དུ་འཇུག་པས་ངེས་པ་ཞེས་གསོ་བ་ཤེས་པ་ངེས་པ་རྙེད་་
པར་འགྱུར་གྱི། གསོ་བའི་བསྟན་བཅོས་ཁོང་དུ་ཆུད་པ་འབའ་ཞིག་ཙམ་གྱིས་ནི་
མ་ཡིན་ནོ། །ཇི་ལྟ་བུའི་ངེས་པ་ཞེ་ན། ལས་རྣམས་གྲུབ་པ་གསལ་བྱེད་ཡིན། །
ཞེས་བྱ་བ་སྟེ། ལས་ཐམས་ཅད་འགྲུབ་པར་བྱེད་པ་ཡིན་པས་ན་ལས་གྲུབ་པ་་་
སྟེ། དེ་གསལ་བར་བྱེད་པ་ནི་སྣང་བར་བྱེད་པའོ། །འདི་ཉིད་ཀྱི་དཔེ་བསྟན་
པའི་ཕྱིར་རིན་ཆེན་ལ་སོགས་བཟང་ངན་ཤེས་པ་བསྟན་བཅོས་འབའ་ཞིག་ལས་
མི་འབྱུང་། ཞེས་བཤད་པ་ཡིན་ཏེ། མརྒད་ལ་སོགས་པ་འདི་དག་གི་བཟང་ངན་
ཤེས་པ་གང་ཡིན་པ་ནི་གོམས་པ་ཁོ་ནའི་རྒྱུའི་གཙོ་བོར་ཡིན་ཏེ་དེས་འདི་ནི་་་་
བཟང་བའོ། །འདི་ནི་ངན་པའོ་ཞེས་རྟོགས་པར་འགྱུར་ཏེ། འདིར་རིན་ཆེན་་་་་་
བརྟག་པའི་བསྟན་བཅོས་ཡོད་དུ་ཟིན་ཀྱང་དེ་ཤེས་པའི་བསྟན་བཅོས་འབའ་་་
ཞིག་ལས་མི་འབྱུང་སྟེ། དེ་ནི་རིན་ཆེན་མང་པོ་ལན་མང་དུ་མཐོང་བའི་གོམས་་
• 267 •



པ་ལས་འདི་ནི་རིན་པོ་ཆེ་བཟང་པོ་ཡིན་ནོ། །འདི་ནི་མ་ཡིན་ནོ། །ཞེས་ཤེས་པ་སྐྱེ་
བར་འགྱུར་རོ། །དེ་བཞིན་གང་ཞིག་སྨན་དཔྱད་ཀྱི་བསྟན་བཅོས་ཤེས་ཤིང་ཁོང་
དུ་ཆུད་པ་དང་། དེ་བཞིན་དུ་ལས་ལ་གོམས་ཤིང་བྱས་པའི་སྨན་པ་དེས་ནད་་་་
རབ་ཏུ་ཞི་བའི་ལས་བྱེད་ན་སྲོག་ཆགས་རྣམས་ཀྱི་སྲོག་སྟེར་བར་བྱེད་པ་ཡིན་་་་
གྱིས། ལས་ལ་གོམས་ཤིང་བྱང་བར་མ་བྱས་པར་གསོ་བའི་བསྟན་བཅོས་ཤེས་པ་
འབའ་ཞིག་གིས་ནི་མ་ཡིན་ལ། ཐོས་པ་མེད་པར་གོམས་པ་འབའ་ཞིག་གིས་ཀྱང་
མ་ཡིན་ནོ། །དེ་བས་འབའ་ཞིག་ཅེས་བྱའི་སྒྲ་སྨོས་པ་ཡིན་ཏེ་འདི་ལ་ནི་གཉིས་་
ཀ་དགོས་པ་ཡིན་ནོ་ཞེས་བཤད། ཅེས་ལེའུ་བཅུ་གཅིག་པ་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས་ནད་ཀྱི་མཚན་ཉིད་བསྟན་པའི་ལེའུ་སྟེ་བཅུ་་་་
གཅིག་པའོ། །ཞེས་པ་སྟེ་ལེའུ་བཅུ་གཅིག་པ་ནད་ཀྱི་མཚན་ཉིད་རྒྱས་པར་་་་་
བཤད་ཟིན་ཏོ། །
ལེའུ་བཅུ་གཉིས་པ། ནད་ཀྱི་དབྱེ་བ།
ད་ནི་ནད་ཀྱི་དབྱེ་བ་བསྟན་པའི་ལེའུ་བཅུ་གཉིས་པ་བཤད་པར་བྱ་སྟེ། དེ་
ཡང་ལེའུ་འདི་གསུང་ཞིང་ཉན་པར་གདམས་པ་དང་། གཞུང་དོན་དངོས་་་་་
གཉིས་ལས། དང་པོ་ནི། དེ་ནས་དྲང་སྲོང་རིག་པའི་ཡེ་ཤེས་ཀྱིས་འདི་་་་་
སྐད་ཅེས་གསུངས་སོ། །ཀྱི་དྲང་སྲོང་ཆེན་པོ་ཉོན་ཅིག། །ཅེས་པ་སྟེ། ལེའུ་
བཅུ་གཅིག་པ་གསུངས་ཟིན་པ་དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་་་་
དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས ་ནས་དྲང་
• 268 •



སྲོང་ཆེན་པོ་ཉོན་ཅིག་ཅེས་ལེའུ་བཅུ་གཉིས་པ་ཉན་པར་གདམས་པའོ། །
གཉིས་པ་གཞུང་དོན་དངོས་ལ་གཉིས་ལས། ནད་ཀྱི་དབྱེ་བ་མདོར་བསྟན་
པ་ནི། ནད་ཀྱི་དབྱེ་བ་རྒྱུ་ཡི་དབྱེ་བ་དང་། རྟེན་དང་རྣམ་པའི་སྒོ་ནས་
དབྱེ་བ་གསུམ། ཞེས་པ་སྟེ། ནད་ཀྱི་དབྱེ་བ་ལ་རྒྱུའི་སྒོ་ནས་དབྱེ་བ་དང་།
རྟེན་གྱི་སྒོ་ནས་དབྱེ་བ་དང་། རྣམ་པའི་སྒོ་ནས་དབྱེ་བ་དང་གསུམ། ཞེས་པའོ། །
༡ ནད་ཀྱི་རྒྱུའི་དབྱེ་བ།
རྒྱུའི་དབྱེ་བ་ལའང་གསུམ་དུ་སྟོན་པ་ནི། དང་པོ་རྒྱུའི་སྒོ་ནས་དབྱེ་བ་
ནི། །ཚེ་འདིའི་ཉེས་དང་སྔོན་གྱི་ལས་ལས་བྱུང༌། །དེ་གཉིས་འདྲེས་་་་
ལས་བྱུང་དང་རྣམ་པ་གསུམ། །ཞེས་པའི་དོན། དང་པོ་རྒྱུའི་སྒོ་ནས་དབྱེ་བ་
གསུམ་ནི། ཚེ་འདིའི་ཉེས་པ་ལས་བྱུང་བ་དང་། སྔོན་གྱི་ལས་ལས་བྱུང་བ་དང་།
དེ་གཉིས་འདྲེས་པ་ལས་བྱུང་བ་དང་རྣམ་པ་གསུམ་ཞེས་པའོ། །
དེ་གསུམ་གྱི་ངོས་འཛིན་སྟོན་པ་ནི། དང་པོ་རྒྱུ་རྐྱེན་འཛོམ་ལས་བྱུང་
བ་སྟེ། །ལས་སྐྱེས་རྒྱུ་མེད་པ་ལས་དཀྱེལ་ཆེའོ། །རྒྱུ་ཆུང་དཀྱེལ་ཆེ་ཉེས་
ལས་འདྲེས་པ་ཡིན། །ཞེས་པའི་དོན་ནི། དང་པོ་ཚེ་འདིའི་ཉེས་པ་ནི་རྒྱུ་རྐྱེན་
འཛོམ་པ་ལས་བྱུང་བ་སྟེ། སྔོན་གྱི་ལས་ལས་སྐྱེས་པ་ནི་ཚེ་འདིའི་རྒྱུ་མངོན་གྱུར་
བ་མེད་པ་ལ་རྐྱེན་གྱི་ནད་དཀྱེལ་ཆེ་བའོ། །ཚེ་འདིའི་ཉེས་པ་དང་སྔོན་གྱི་ལས་
འདྲེས་པ་ལས་འཕྲལ་རྒྱུ་མངོན་གྱུར་པ་ཆུང་ཡང་དཀྱེལ་ཆེ་བའི་ཉེས་པ་ནི་སྔོན་
གྱི་ལས་འདྲེས་པ་ལས་བྱུང་བ་ཡིན་ཞེས་པའོ། །
ཚེ་འདིའི་ཉེས་པའི་དབྱེ་བ་མདོར་བསྟན་པ་ནི། །དང་པོ་ཚེ་འདིའི་ཉེས་
• 269 •



པ་རྣམ་གཉིས་ཏེ། །རང་བཞིན་གནས་པ་ཁོང་གི་ཉེས་པ་དང༌། །ཕྱི་་་
རྐྱེན་ལས་བྱུང་གློ་བུར་ཉེས་པ་གཉིས། །ཞེས་པའི་དོན། དང་པོ་ཚེ་འདིའི་
ཉེས་པ་ལ་ཡང་རྣམ་པ་གཉིས་ཏེ། རང་བཞིན་དུ་གནས་པ་ཁོང་གི་ཉེས་པ་དང་
ཕྱི་རྐྱེན་ལས་བྱུང་བ་གློ་བུར་གྱི་ཉེས་པ་གཉིས་སོ། །དེ་ལྟར་ཡིན་ཏེ་མདོ་གནས་
ལེའུ་དང་པོའི་འགྲེལ་པ་ཟླ་ཟེར་ལས། དེ་ལ་རང་བཞིན་གྱི་གནས་པ་ནི། རླུང་་
ལ་སོགས་པའི་ཉེས་པ་ལས་བྱུང་བའོ། །གློ་བུར་བ་ནི་ཕྱི་རོལ་ནས་འོང་བའོ། །
འདི་གཉིས་ཀྱི་ཁྱད་པར་འདི་ཡིན་ཏེ། རང་བཞིན་གྱི་གནས་པའི་ནད་རླུང་ལ་་་
སོགས་པ་ནི། དང་པོ་མ་སྙོམས་པར་གྱུར་ནས་ཕྱིས་ཟུག་གཟེར་སྐྱེད་པ་ཡིན་ལ།
ཡང་གློ་བུར་བ་ནི་དང་པོ་ཉིད་ཟུག་གཟེར་སྐྱེས་ནས་རླུང་ལ་སོགས་པ་འཁྲུག་་་
པར་འགྱུར་རོ། །རང་བཞིན་དུ་གནས་པ་དང་། གློ་བུར་གྱི་ཁྱད་པར་ཕྱེ་བའི་་་་་
ནད་འདི་གཉིས་སེམས་ཀུན་ཏུ་གདུང་བ་ཡིན་པར་ཤེས་པར་བྱའོ། །གང་གི་་་་
ཕྱིར་འདི་ལྟར་ལུས་དང་སེམས་ཉིད་ནི་ནད་དུ་གནས་པ་ཡིན་ཏེ། ལུས་གཅིག་
པུ་པའམ་སེམས་གཅིག་པུ་བ་ནི་མིན་ནོ། ཞེས་བཤད།
རང་བཞིན་དུ་གནས་པའི་དབྱེ་བ་སྟོན་པ་ནི། དང་པོ་རླུང་མཁྲིས་བད་
ཀན་གསུམ་ཡིན་ཏེ། ཞེས་པའི་དོན། དང་པོ་རང་བཞིན་དུ་གནས་པའི་ཉེས་
པ་ལ་ཡང་དབྱེ་བ་རླུང་དང་མཁྲིས་པ་དང་བད་ཀན་གསུམ་ཡིན་ལ། ཏེ་ཞེས་པ་
འོག་མ་འདྲེན་པའི་ཚིག་གོ། །
ཕྱི་རྐྱེན་ལས་འབྱུང་བའི་དབྱེ་བ་སྟོན་པ་ནི། གཉིས་པ་དུག་མཚོན་་་་་
གདོན་དང་རྣམ་པ་གསུམ། །ཞེས་པའི་དོན། གཉིས་པ་ཕྱི་རྐྱེན་ལས་བྱུང་བའི་
གློ་བུར་གྱི་ཉེས་པ་ལ་དབྱེ་ན་ཡང་དུག་ནད་དང་མཚོན་གྱི་ནད་དང་གདོན་གྱི་
ནད་དང་རྣམ་པ་གསུམ་ཞེས་པའོ། །
• 270 •



༢ རྟེན་གྱི་སྒོ་ནས་དབྱེ་བ། །
གཉིས་པ། རྟེན་གྱི་དབྱེ་བ་མདོར་བསྟན་པ་ནི། རྟེན་གྱི་སྒོ་ནས་དབྱེ་བ་
སྐྱེས་པ་དང་། །བུད་མེད་བྱིས་པ་རྒྱས་པའི་ནད་རིགས་དང་། །ཀུན་་་་་
ཁྱབ་ཐུན་མོང་བ་དང་རྣམ་པ་ལྔ། །ཞེས་པ་སྟེ། དེའི་དོན་རྟེན་གྱི་སྒོ་ནས་་་
ནད་ཀྱི་དབྱེ་བ་ནི། སྐྱེས་པའི་ནད་དང་། བུད་མེད་ཀྱི་ནད་དང་། ན་ཚོད་ཀྱི་སྒོ་
ནས་བྱིས་པའི་ནད། རྒས་པའི་ནད་རིགས་དང་རྣམ་པ་བཞི་དང་། རྟེན་བཞི་པོ་
ལ་ཀུན་ནས་ཁྱབ་པ་ཐུན་མོང་པའི་ནད་དང་རྣམ་པ་ལྔ་ཞེས་པའོ། །དེ་དག་ནི་
རྒྱས་པར་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། ནད་ནི་འདི་
ལྟར་རྣམ་གསུམ་སྟེ། ལ་ལ་ཚེ་འདིའི་ཉེས་ལས་བྱུང་། ལ་ལ་སྔོན་གྱི་ལས་ལས་་་་
བྱུང་། གཞན་དག་དེ་གཉིས་འདྲེས་ལས་བྱུང་། ཞེས་བྱ་བ་ལ། ནད་ལ་ལ་ནི་ཚེ་་
འདིའི་ཉེས་པ་ཞེས་པ་མཐོང་བའི་ཆོས་ཀྱི་ཉེས་པ་སྟེ། ནད་ཀྱི་སྨན་ལ་ཉེས་པ་་་
ཞེས་བྱའོ།།དེ་བཞིན་དུ་ལ་ལ་སྔོན་གྱི་ཉེས་པ་ལས་འབྱུང་སྟེ། བདག་ཉིད་ཀྱི་སྔོན་
ལས་མི་དགེ་བ་ཞེས་བྱའི་ཉེས་པ་བྱས་པའི་རྣམ་པར་སྨིན་པ་ལས་འབྱུང་བ་ཡིན་
ནོ། །གཞན་ལ་ལ་དག་ནི་དེ་དག་གཉིས་འདྲེས་ཤིང་འདུས་པ་ལས་འབྱུང་སྟེ། དེ་
ལྟར་ན་མཐོང་བའི་ཆོས་ཀྱི་ཚེ་འདིའི་ཉེས་པ་དང་སྔོན་གྱི་ཉེས་པ་དང་། དེ་་་་
གཉིས་འདུས་པ་དེ་གསུམ་ཡོད་པས་ན་དེ་ལྟར་ནད་རྣམ་པ་གསུམ་ཡིན་པར་་་་་
ཤེས་པར་བྱའོ། །ཡང་འདི་རྣམས་ཀྱི་མཚན་ཉིད་གོ་རིམས་ཇི་ལྟ་བའི་དབང་དུ་
བྱས་ནས་སྨྲས་པ་ནི། ཉེས་འབྱུང་ནད་གཞི་ཇི་བཞིན་པ། ཞེས་བྱ་བ་ལ་སོགས་པ་
ཡིན་ཏེ། ཚེ་འདིའི་ཉེས་པ་ལས་བྱུང་བ་དེ་ཉིད་ནི་རླུང་དང་མཁྲིས་པ་དང་བད་
• 271 •



ཀན་ལས་བྱུང་བ་ཡིན་ལ་དེ་ལ་དེ་ནི་ནད་གཞི་ཇི་ལྟ་བ་བཞིན་དུ་ཤེས་པར་བྱ་་་
ཞིང་ནད་གཞི་མ་འཆོལ་བས། ནད་གང་ཡིན་པ་ལྡང་བའི་ནད་གཞི་གང་དང་
གང་ཡིན་པར་ནད་གཞི་དེ་དང་དེ་ཉིད་ཡིན་གྱིས། ནད་འདི་ནད་གཞི་གཞན་་
ལས་མི་འབྱུང་གི་རང་གི་ཉེས་པ་ཁོ་ན་ལས་འབྱུང་བ་དེ་ནི་ཚེ་འདིའི་ཉེས་པ་་་་
ལས་འབྱུང་བ་ཡིན་པ་ཤེས་པར་བྱའོ། །ལས་སྐྱེས་རྒྱུ་ནི་མེད་པ་ཡིན་ཞེས་བྱ་བ་ལ།
ནད་གང་རྒྱུ་ཞེས་པ་ནད་གཞི་མེད་པར་ཉེས་པ་གང་ཡང་རུང་བ་ཞིག་ལས་་་་་
འབྱུང་བ་འདི་ནི་ལས་ལས་བྱུང་བའི་ནད་ཡིན་ནོ། །ཞེས་ངེས་པ་ཤེས་པར་བྱ་སྟེ།
ནད་གཞི་ཇི་ལྟ་བའི་ཉེས་པ་ལས་བྱུང་བ་མ་ཡིན་པའི་ཕྱིར་རོ། །རྒྱུ་ཆུང་བ་ལ་་་
དཀྱེལ་ཆེའི་ནད། ཉེས་པ་དང་ལས་ལ་འབྱུང་བ་ཡིན་ཏེ། ཞེས་བྱ་བ་ལ། ནད་་་་
གང་རྒྱུ་ཆུང་ངུ་ཞིག་ལས་དཀྱེལ་ཤིན་ཏུ་ཆེ་བར་སྣང་བ་དེ་ནི་ནད་གཞི་ཇི་ལྟ་་་
བའི་ཉེས་པ་ལས་འབྱུང་བ་ཡིན་དུ་ཟིན་ཀྱང་། ནད་དེ་ངེས་པར་ནད་གཞི་ཉེས་
པ་དང་། ལས་ཀྱི་ཉེས་པ་གཉིས་ཀ་ལས་བྱུང་བ་ཡིན་པར་ངེས་པ་ཤེས་པར་བྱའོ། །
ཞེས་བཤད།
༡ (ཕོ་མོ་རྒན་བྱིས་ཀྱི་ནད་རིགས།)
རྟེན་གྱི་ནད་རིགས་རྒྱས་པར་སྟོན་པའི་ནང་ནས། དང་པོ་སྐྱེས་པའི་ནད་
རིགས་སྟོན་པ་ནི། སྐྱེས་པའི་ནད་ལ་ཁུ་བ་ཟད་རླུགས་གཉིས། །རླིག་་་་
རླགས་ཕོ་མཚན་བདུན་དགུ་བཅོ་བརྒྱད་བཤད། །ཅེས་པའི་དོན། སྐྱེས་་་
པའི་ནད་ལ་དབྱེ་ན་ཁུ་བ་ཟད་པ་དང་རླུགས་པ་གཉིས་དང་རླིག་རླུགས་དང་ཕོ་
མཚན་གྱི་ནད་ལ་གོ་རིམ་བཞིན་དུ་བདུན་དང་དགུ་སྟེ་གོང་གི་སྐྱེས་པའི་ནད་ཁུ་
བ་ཟད་རླུགས་གཉིས་དང་སྡོམ་པས་བཅོ་བརྒྱད་དུ་བཤད་པ་ནི། རླིག་རླུགས་་་
རླུང་ལས་གྱུར་པ་དང་། དེ་བཞིན་དུ་མཁྲིས་པ་དང་། ཁྲག བད་ཀན་དང་། །
• 272 •



ཚིལ་དང་། གཅིན་དང་། རྒྱུ་མ་རླུགས་པ་ལས་གྱུར་པ་སྟེ་བདུན་དང་། ཕོ་་་་
མཚན་གྱི་ནད་ལ་རླུང་ལས་གྱུར་པ་དང་། དེ་བཞིན་དུ་མཁྲིས་པ་དང་། ཁྲག་་་་
དང་། བད་ཀན་དང་། འདུས་པ་དང་། འབྲུམ་པ་ཅན་དང་། མདུད་འདྲ་དང་།
སྦུབས་འབྱར་དང་། གྲ་མ་ཅན་དང་རྣམ་པ་དགུ་ཞེས་པའོ། །
གཉིས་པ། བུད་མེད་ཀྱི་ནད་རིགས་སྟོན་པ་ནི། བུད་མེད་ནད་ལ་་་་་
ཚབས་བཅུ་མངལ་སྐྲན་དགུ། །རྩ་ནད་བཅུ་དྲུག་སུམ་ཅུ་རྩ་དྲུག་གོ། །
ཞེས་པའི་དོན། བུད་མེད་ཀྱི་སྒོས་ཀྱི་ནད་ལ་དབྱེ་ན་ཚབས་ཀྱི་ནད་ལ་སྙིང་་་་་་
ཚབས་དང་། དེ་བཞིན་དུ་གློ་བ་དང་མཆིན་པ་དང་མཆེར་པ་དང་མཁྲིས་པ་་་
དང་མཁལ་མ་དང་རྒྱུ་མ་དང་འོ་མ་དང་ནུ་མ་དང་ཁྲག་ཚབས་གོར་བ་སྟེ་ཁྲག་
ཚབས་བཅུའོ། །མངལ་སྐྲན་ནི་ཆུ་སྦུར་ཅན་དང་ཁྲག་སྐྲན་ཧྲེམ་པོ་དང་ཤ་སྐྲན་
བེམ་པོ་དང་རྨེན་སྐྲན་དང་། ཕོ་སྐྲན་དང་སྐྲན་རོ་ནག་པོ་དང་རྩི་སྐྲན་ལིང་པོ་་
དང༌། ས་བོན་སྐྲན་དང་། ཟ་ཁུ་དང་རྣམ་པ་དགུའོ། རྩ་ནད་བཅུ་དྲུག་ཅེས་པ་་
གོང་གི་ཁྲག་ཚབས་བཅུའི་སྟེང་དུ་མགོ་བོ་རླུང་ཚབས་དང་དེ་བཞིན་རུས་པ་་་
དང་སྙིང་དང་མཁལ་མ་དང་། ཕོ་བ་དང་རྒྱུ་མ་སྟེ་རླུང་ཚབས་བསྣན་པས་རྩ་་་
ནད་བཅུ་དྲུག་དང་། མོ་ནད་ཕལ་པ་ལ་མཚན་མའི་ནད་དང་བུ་མ་ཕྱིན་པ་སྟེ་་
བཙར་མ་འདོད་པ་དང་། མགོ་མཇུག་མ་ལོག་པ་དང་བུ་རོགས་མ་ཐོན་པ་དང་།
བུ་སྣོད་ལུག་པ་དང་། ཁྲག་མ་ཆོད་པ་དང་། ནད་གཞུག་ལུས་པ་དང་། དུག་་་་
ཐབས་ཏེ་རྣམ་པ་བརྒྱད་དང་། མངལ་གྱི་སྲིན་བུ་ལངས་ཁྲོས་གཉིས་དང་འདུས་
པའི་མངལ་ནད་དེ་ཐམས་ཅད་བསྡོམ་པས་བུད་མེད་ཀྱི་ནད་སུམ་བཅུ་རྩ་དྲུག་
བཤད་རྒྱུད་ཀྱི་གཞུང་མ་དག་པ་རྣམས་སུ་རྩ་ནད་བཅོ་ལྔ་ཞེས་པ་འབྱུང་་་
• 273 •



ཡང་རྩ་ནད་དངོས་སུ་བཅུ་དྲུག་ཡོད་པས་གཞུང་ཚིག་ཡི་གེ་ནོར་བ་ཡིན་ཏེ།
མན་ངག་རྒྱུད་ལས། ཁྲག་ཚབས་གློ་སྙིང་མཆིན་མཆེར་མཁྲིས་པ་མཁལ། རྒྱུ་མ་
འོ་མ་ནུ་ཚབས་གོར་པ་བཅུ། རླུང་ཚབས་མགོ་དང་རུས་པ་སྙིང་མཁལ་མ། ཕོ་བ་
རྒྱུ་མའི་ཚབས་དང་དྲུག་ཏུ་བཤད། ཟླ་མཚན་ཆུ་སེར་རླུང་གིས་བྱེར་བ་ལས། རྩ་
ནད་ཅེས་བྱ་ཚབས་ནད་བཅུ་དྲུག་འགྱུར། ཞེས་བཤད་པས་སོ། །འབུམ་ནག་་་་
ཤག་མགོན་སོགས་ཀྱིས་བཤད་པ་སྦོམ་གཙང་ལས་མ་བྱས། དཔལ་མགོན་གྱིས་
བཤད་པ་ཅུང་ཞིབ་པ་གཅིག་བྱས་ནའང་། གཞུང་གི་དངོས་བསྟན་གྱི་ཚབས་་་
ནད་བཅུ། སྐྲན་ནད་དགུ། རྩ་ནད་བཅོ་ལྔ་རྣམས་ཀྱི་སྟེང་དུ་སྲིན་བུ་ལངས་ཁྲོས་
གཉིས་བསྣན་པས་སུམ་ཅུ་སོ་དྲུག་གི་རྐང་གྲངས་འགྲིག་ནའང་རྩ་ནད་དང་་་་
ཚབས་ནད་དོན་གཅིག་པ་ཡིན་ལ། དེ་ལྟར་ན་རྩ་ནད་ཉི་ཤུ་རྩ་ལྔ། ཁས་ལེན་་་་
དགོས་ནའང་། ཚབས་ནད་ཉི་ཤུ་རྩ་ལྔ་གཞུང་གང་དུའང་མ་བཤད་པའི་ཕྱིར་རོ།།
དཔལ་མགོན་གྱིས་རྒྱས་པར་དབྱེ་བའི་སྐབས་མ་ཡིན་པས། ཕལ་པའི་ནད་་་་་
བརྒྱད་འདིར་མ་སྨོས་ཞེས་པ་མི་འཐད་དེ་དངོས་གཞུང་ཚིག་གི་མ་ཟིན་ཀྱང་་་་་
ཕལ་བའི་ནད་བརྒྱད་སྐབས་འདིར་སྡོམ་ཚིག་གི་ཁོངས་སུ་བགྲང་པར་རིགས་ཏེ།
བུད་མེད་ཀྱི་ནད་རིགས་རགས་པ་བགྲང་བའི་སྐབས་ཡིན་པ་གང་ཞིག བྱིས་པ་
བཙའ་བའི་སྐབས་སོགས་མོ་ནད་རགས་པ་ཡིན་པ་ཕལ་པ་བརྒྱད་པོ་བགྲང་་་་་
བར་རིག་པའི་ཕྱིར་རོ། ། །
གསུམ་པ། བྱིས་པའི་ནད་ཀྱི་རིགས་སྟོན་པ་ནི། བྱིས་པའི་ནད་ལ་ཕྲ་་་་
རགས་ཞིབ་ཚེགས་བརྒྱད། །ཅེས་པའི་དོན། སྐབས་འདིའི་བརྒྱད་ཅེས་པ་་་་
མཐའི་གསལ་བྱེད་ཡིན་ཏེ། ཕྲ་རགས་པའང་བརྒྱད་རེ་ཡོད། ཅེས་པའི་དོན་་་་་
ཡིན་པས། བྱིས་པའི་ནད་ལ་མགོ་སྐྲང་པ་དང་། གྲེ་བ་འགགས་པ་དང་། མཆེར་
• 274.



པའི་ནད་དང་། མཁྲིས་པའི་ནད་དང་། ཕོ་བའི་ནད་དང་། ལོང་གི་ནད། ཟས་
ཟོས་པའི་ནད་དང་། ཞོ་རས་ཀྱི་ནད་དེ་ཕྲ་བ་བརྒྱད་དང་བྲང་གི་ནད་དང་གློ་
ན་བ་དང་། མཆིན་པ་ན་བ་དང་། འཁྲུ་བ་དང་། སྐྱུག་པ་དང་། རིམས་དང་། །
ལྟེ་བའི་ནད་དང་། རྡེའུའི་ནད་དང་རགས་པ་བརྒྱད། མིག་གི་ནད་དང་། རྣ་་་
བའི་ནད་དང་། ཁ་ནད་དང་། རྨེན་བུའི་ནད་དང་། སྲོག་རྩའི་ནད། ཤ་ནད་་་་་
དང་། སྲིན་དང་། ཕོལ་ནད་དེ་ཞིབ་ཚགས་ཀྱི་ནད་བརྒྱད་ཅེས་པའོ། །
བཞི་པ། རྒས་བའི་ནད་རིགས་སྟོན་པ་ནི། རྒས་ནད་འབྱུང་བའི་ལུས་་
སྟོབས་འགྲིབ་པ་ཡིན། །ཞེས་པའི་དོན། རྒས་པའི་ནད་ནི་ལུས་ཀྱི་འབྱུང་པའི་
ནུས་པ་ཉམས་པས་ལུས་ཀྱི་སྟོབས་འགྲིབ་ཏེ་ལུས་ངག་གི་བྱ་བ་རྣམས་ཡིད་ལ་་་
བསམ་པའི་རྗེས་སུ་མི་འཇུག་པ་ནི་རྒས་པའི་ནད་ཡིན་ཞེས་པའོ། །འདིའི་་་་་
སྐབས་སུ་འབུམ་ནག་སོགས་འགྲེལ་པ་རྣམས་ལས། སྟོབས་དང་ཚེ་ཉམས་པ་་་
ཞེས་བཤད་ནའང་། ཚེ་ཉམས་པ་ཡིན་ཡང་སྐབས་འདིར་རྒས་པའི་ནད་ལ་་་་་་
བགྲང་བར་བྱ་བ་མ་ཡིན་ནོ། ། །
ལྔ་པ། ཀུན་ཁྱབ་ཐུན་མོང་གི་ནད་ལ་མདོར་བསྟན་རྒྱས་བཤད་གཉིས་ལས།
མདོར་བསྟན་ནི། ཀུན་ཁྱབ་ཐུན་མོང་ནད་ལ་ཉེས་པ་དང༌། །གཙོ་བོ་་་་
གནས་དང་རིགས་ཀྱི་དབྱེ་བའོ། །ཞེས་པའི་དོན། སྐྱེས་པ་ལ་སོགས་པའི་་་་
རྟེན་བཞི་པོ། ཀུན་ལ་ཁྱབ་པ་ཐུན་མོང་པའི་ནད་ལ་ཉེས་པས་དབྱེ་བ་བརྒྱ་རྩ་་་
གཅིག་དང་། གཙོ་བོའི་དབྱེ་བ་བརྒྱ་རྩ་གཅིག་དང་། གནས་ཀྱི་དབྱེ་བ་བརྒྱ་རྩ་་
གཅིག་དང་། རིགས་ཀྱི་དབྱེ་བ་བརྒྱ་རྩ་གཅིག་དང་རྣམ་པ་བཞི་ཞེས་པའོ། ། -
༢ (ཉེས་པའི་དབྱེ་བ་༡༠༡།)
གཉིས་པ། རྒྱས་བཤད་ཀྱི་ནང་ནས། དང་པོ་ཉེས་པའི་དབྱེ་བ་བརྒྱ་་་་
• 275 •



གཅིག་གི་མདོར་བསྟན་ནི། ཉེས་པས་དབྱེ་བ་རླུང་མཁྲིས་བད་ཀན་གསུམ། །།
ཞེས་པའི་དོན། ཉེས་པའི་ནད་ཀྱི་དབྱེ་བ་ནི་རླུང་དང་མཁྲིས་པ་དང་བད་ཀན་་
དང་གསུམ་ཞེས་པའོ། །དེའི་ནང་ནས་ཐོག་མར། རླུང་ནད་ཀྱི་མདོར་བསྟན་ནི།
རླུང་གི་ནད་ལ་སྤྱི་དང་བྱེ་བྲག་གཉིས། །སྤྱི་ལ་རིགས་དང་གནས་ཀྱི་
དབྱེ་བ་གཉིས། །ཞེས་པའི་དོན། རླུང་གི་ནད་ལ་དབྱེ་ན་སྤྱི་དང་བྱེ་བྲག་གཉིས་
ཏེ་སྤྱི་ལ་ཡང་རིགས་ཀྱི་དབྱེ་བ་དང་། གནས་ཀྱི་དབྱེ་བ་གཉིས་ཞེས་པའོ། །
རིགས་ཀྱི་དབྱེ་བ་སྟོན་པ་ནི། རིགས་ཀྱི་དབྱེ་བ་རླུང་ནད་ཉི་ཤུ་སྟེ།
རླུང་ནད་ཀྱི་རིགས་ཀྱི་དབྱེ་བ་ནི། ཨ་ཝརྟ་དང་ད་རྒན་ཕྱིར་དགྱེ་དང་། ནང་་་་
གུག་དང་འགྲམ་པ་ཉམས་པ་དང་། ལྕེ་ལྡིབ་དང་ཕྱོགས་གཅིག་གུག་པ་དང་རྩ་
འཛིན་དང་ཕྱོགས་གཅིག་སྐམ་པ་དང་ལུས་ཀུན་སྐམ་དང་ཤིང་རེངས་དང༌། །
དཔུང་འཇའ་དང་། བི་ཤ་ཙེ་དང་། སྲ་འཐེང་དང་། བརླ་རེངས་དང་། ཅེ་སྤྱང་
མགོ་དང༌། ཚེར་མ་དང་། གཟུགས་འཁུམས་དང༌། ཁ་ལི་དང་རྐང་བརྩེ་དང་་་་
རྐང་པ་ཚ་བ་དང་རླུང་ནད་ཉི་ཤུ། སྟེ་ཞེས་པ་ནི། འོག་མ་འདྲེན་པའི་ཚིག་གོ། །
གནས་ཀྱི་དབྱེ་བ་སྟོན་པ་ནི། གནས་ཀྱི་དབྱེ་བ་འཇུག་སྒོ་རྣམ་པ་་་་
དྲུག། །དབང་པོ་ལྔ་ལ་མེ་ཏོག་ཤར་དང་བདུན། །ཞེས་པའི་དོན། རླུང་་་་་
ནད་ལ་གནས་ཀྱི་སྒོ་ནས་དབྱེ་ན་འཇུག་སྒོ་རྣམ་པ་དྲུག་ཏུ་ཞུགས་པ་དང་། །
དབང་པོ་ལྔ་ལ་མེ་ཏོག་ཤར་བ་དང་བཅས་པ་རྣམ་པ་བདུན་ནོ། །
རླུང་གི་ནད་ཀྱི་བྱེ་བྲག་སྟོན་པ་ནི། བྱེ་བྲག་སྲོག་འཛིན་ལ་སོགས་རྣམ་
པ་ལྔ། །བད་ཀན་མཁྲིས་པར་འདྲེས་པས་བཅུ་རུ་འདོད། །ཅེས་པའི་དོན།
བྱེ་བྲག་རླུང་གི་ནད་སྲོག་འཛིན་ལ་སོགས་པ་རྣམ་པ་ལྔ་དང་། ལྔ་པོ་དེ་དག་་་
བད་ཀན་དང་འདྲེས་པ་ལྔ་དང་མཁྲིས་པ་དང་འདྲེས་པ་ལྔ་སྟེ་བཅུ་རུ་འདོད་་་་
• 276 •



ཅེས་པའོ། །
སྡོམ་ཚིག་སྟོན་པ་ནི། དབྱེ་བ་བཞི་བཅུ་རྩ་(གཉིས་)རླུང་གི་ནད། །
ཞེས་པའི་དོན། རིགས་ཀྱི་དབྱེ་བ་ཉི་ཤུ། གནས་ཀྱི་དབྱེ་བ་བདུན། བྱེ་བྲག་གི་་་
དབྱེ་བ་བཅོ་ལྔ་སྟེ། དེ་ལྟར་དབྱེ་བ་བཞི་བཅུ་རྩ་(གཉིས་)ནི་རླུང་གི་ནད་ཡིན་་
ཞེས་པའོ། །
མཁྲིས་པའི་ནད་ཀྱི་དབྱེ་བ་སྟོན་པ་ནི། མཁྲིས་པའི་ནད་ལ་སྤྱི་དང་བྱེ་
བྲག་གཉིས། །སྤྱི་ལ་རིགས་དང་གནས་ཀྱི་དབྱེ་བ་གཉིས། །ཞེས་པ་སྟེ་་་་
དེའི་དོན། མཁྲིས་པའི་ནད་ལ་དབྱེ་ན་སྤྱི་དང་བྱེ་བྲག་གཉིས་ཏེ། སྤྱི་ལ་ཡང་་་་
རིགས་ཀྱི་དབྱེ་བ་དང་གནས་ཀྱི་དབྱེ་བ་གཉིས་ཞེས་པའོ། ། །
རིགས་ཀྱི་དབྱེ་བ་སྟོན་པ་ནི། ནད་རིགས་དབྱེ་བ་ཐང་ལས་ལྷག་པ་་་
དང༌། །གནས་འགྱུར་ཁ་ལུད་རྩ་རྒྱུག་རྣམ་པ་གསུམ། །མཁྲིས་པའི་ནད་ལ་
རིགས་ཀྱི་དབྱེ་བ་ནི་ཐང་ལས་ལྷག་པ་དང་གནས་འགྱུར་བ་དང་ཁ་ལུད་དང༌།
རྩ་རྒྱུག་སྟེ་རྣམ་པ་གསུམ་ཞེས་པའོ། །འདིའི་སྐབས་སུ་འབུམ་ནག་ཤག་མགོན་་
དཔལ་མགོན་སོགས་མཐུན་པར། ཤག་མགོན་གྱི་འགྲེལ་པ་ལས། མཁྲིས་པ་ཐང་
ལས་ལྷག་པ་དང་། གནས་གྱུར་པ་དང་། ཁ་ལུད་པ་དང་། མཁྲིས་པ་རྩ་རྒྱུག་་་
དང་རྣམ་པ་བཞི། གནས་ཀྱི་དབྱེ་བ་འཇུག་སྒོ་རྣམ་པ་དྲུག དབང་པོ་ལྔ་ལ་མེ་་་
ཏོག་ཤར་བ་དང་བདུན་ཏེ་བཅུ་གཅིག བྱེ་བྲག་གི་དབྱེ་བ་ནི་མཁྲིས་པ་འཇུ་་་
བྱེད་ལ་སོགས་པ་ལྔ་རླུང་དང་འདྲེས་པས་ལྔ། བད་ཀན་དང་འདྲེས་པ་ལྔ་སྟེ་་་་
བཅོ་ལྔའོ། །སྤྱིར་དྲིལ་བས་ཉེར་དྲུག་གོ། །ཞེས་བཤད་པ་ནི་མི་འཐད་དེ། མཁྲིས་
པའི་ནད་རིགས་ཀྱི་སྡོམ་ཚིག་ཏུ་ཉི་ཤུ་རྩ་ལྔ་ལས་མ་བྱུང་བའི་ཕྱིར་དང་ཉི་ཤུ་རྩ་
དྲུག་ཏུ་འདོད་ན་ཉེས་པའི་དབྱེ་བ་བརྒྱ་རྩ་གཉིས་སུ་འདོད་དགོས་པར་འགྱུར་
• 277 •



བས་ཐང་ལ་ལྷག་པ་སྤྱིར་བསྟན་ཡང་སྐབས་འདིར་བགྲང་བྱ་མ་ཡིན་པས་་་་་་
གནས་གྱུར་ཁ་ལུད་རྩ་རྒྱུག་རྣམ་པ་གསུམ་ཞེས་འབྱུང་གི། བཞི་ཞེས་མི་འབྱུང་་
བའི་ཕྱིར་དང་། མན་ངག་རྒྱུད་ཀྱི་མཁྲིས་བཅོས་ཀྱི་སྐབས་སུ། ནད་གཞིའི་་་་་
མཁྲིས་པ་ཐང་ལས་ལྷག་པ་དང་། མེ་དྲོད་མཁྲིས་པ་གཞན་གྱི་གནས་གྱུར་དང་།
སྣོད་ཀྱི་མཁྲིས་པ་ཁ་ལུད་ཁ་ཤོར་དང༌། ཐུན་མོང་མཁྲིས་པ་རྩ་རུ་རྒྱུག་པའོ། །
དང་པོ་རྐྱེན་བཞིས་མཁྲིས་པ་འཕེལ་བ་སྟེ། ཚད་པ་གསོ་བའི་སྐབས་སུ་རྒྱས་པར་
སྟོན། ཞེས་པའི་རྐྱེན་བཞིའི་མཁྲིས་པ་འཕེལ་བ་ནི། ཐང་ལས་ལྷག་པ་ཡིན་པས་
ཚད་ནད་གསོ་བའི་སྐབས་སུ་རྒྱས་པར་སྟོན་པ་མཁྲིས་ནད་གསོ་བའི་སྐབས་སུ་
མ་བསྟན་པས་སྐབས་འདིར་ཐང་ལས་ལྷག་པ་བགྲང་བྱ་མ་ཡིན་པར་རིག་པར་
བྱའོ། །
གནས་ཀྱི་དབྱེ་བ་སྟོན་པ་ནི། གནས་ཀྱི་དབྱེ་བ་སྒོ་དྲུག་དབང་པོ་་་་་
བདུན། །ཞེས་པ་སྟེ། མཁྲིས་ནད་གནས་ཀྱི་སྒོ་ནས་དབྱེ་བ་འཇུག་སྒོ་དྲུག་ཏུ་་་
ཞུགས་པ་དང་དབང་པོ་ལྔ་ལ་མེ་ཏོག་ཤར་བ་སྟེ་བདུན་ཞེས་པའོ། །
བྱེ་བྲག་གི་དབྱེ་བ་སྟོན་པ་ནི། བྱེ་བྲག་འཇུ་བྱེད་ལ་སོགས་རྣམ་འགྱུར་ལྔ།
རླུང་དང་བད་ཀན་འདྲེས་པ་བཅུ་རུ་འདོད། ཅེས་པའི་དོན། མཁྲིས་ནད་ཀྱི་བྱེ་
བྲག་འཇུ་བྱེད་ལ་སོགས་པ་རྣམ་པར་གྱུར་པ་ལྔ་དང་། ལྔ་པོ་དེ་དག་རླུང་དང་་
འདྲེས་པ་ལྔ་དང་བད་ཀན་དང་འདྲེས་པ་ལྔ་སྟེ་བཅུ་རུ་འདོད་ཅེས་པའོ། །
སྡོམ་ཚིག་སྟོན་པ་ནི། དབྱེ་བ་ཉི་ཤུ་རྩ་ལྔ་མཁྲིས་པའི་ནད། །ཅེས་པའི་
དོན། རིགས་ཀྱི་དབྱེ་བ་གསུམ་དང་གནས་ཀྱི་དབྱེ་བ་བདུན་དང༌། བྱེ་བྲག་གི་་་
དབྱེ་བ་བཅོ་ལྔ་སྟེ། དེ་ལྟར་དབྱེ་བ་ཉི་ཤུ་རྩ་ལྔ་ནི་མཁྲིས་པའི་ནད་ཡིན། ཞེས་་་་
པའོ། །
• 278 •



བད་ཀན་གྱི་ནད་ཀྱི་མདོར་བསྟན་ནི། བད་ཀན་ནད་ལ་རང་རྒྱུད་་་་་
གཞན་རྒྱུད་ཅན། །རང་རྒྱུད་ཅན་ལ་སྤྱི་དང་བྱེ་བྲག་གཉིས། །སྤྱི་ལ་་་་
རིགས་དང་གནས་ཀྱི་དབྱེ་བ་གཉིས། །ཞེས་པ་སྟེ་དེའི་དོན། བད་ཀན་གྱི་་
ནད་ལ་དབྱེ་བ་རང་རྒྱུད་ཅན་དང་། གཞན་རྒྱུད་ཅན་གཉིས་ཏེ། རང་རྒྱུད་ཅན་
ལ་ཡང་སྤྱི་བྱེ་བྲག་གཉིས་ཡོད་ཅིང་། སྤྱི་ལ་ཡང་རིགས་དང་གནས་ཀྱི་སྒོ་ནས་་་
དབྱེ་བ་གཉིས་ཞེས་པའོ། ། །
རིགས་ཀྱི་དབྱེ་བ་སྟོན་པ་ནི། རིགས་ཀྱི་སྒོ་ནས་དབྱེ་ན་ལྷན་སོགས་་་
དྲུག །ཅེས་པའི་དོན། བད་ཀན་རང་རྒྱུད་ཅན་ལ་རིགས་ཀྱི་སྒོ་ནས་དབྱེ་ན་ལྷན་
དང་སོགས་པའི་སྒྲས་ནི་ལྕགས་དྲེག་དང་མེ་ཉམས་དང་མགུལ་འགགས་དང་་་་
གྲུམ་བུ་དཀར་པོ་དང་འཇུ་སྐེམས་ཏེ་ཞེས་པའོ། །
(གནས་ཀྱི་དབྱེ་བ་སྟོན་པ་ནི།） གནས་ཀྱི་དབྱེ་བ་སྒོ་དྲུག་དབང་པོ་་
བདུན། །ཞེས་པ་སྟེ། གནས་ཀྱི་སྒོ་ནས་དབྱེ་བ་ནི། འཇུག་སྒོ་དྲུག་ཏུ་ཞུགས་པ་
དང་། དབང་པོ་ལྔ་ལ་མེ་ཏོག་ཤར་བ་སྟེ་བདུན་ཞེས་པའོ། ། །
བྱེ་བྲག་གི་དབྱེ་བ་སྟོན་པ་ནི། བྱེ་བྲག་རྟེན་བྱེད་ལ་སོགས་རྣམ་པ་ལྔ།
རླུང་དང་མཁྲིས་པ་འདྲེས་པ་བཅུ་རུ་འདོད། །ཅེས་པའི་དོན། བད་ཀན་་་་
རང་རྒྱུད་ཅན་གྱི་བྱེ་བྲག་རྟེན་བྱེད་མྱོང་བྱེད་ལ་སོགས་པ་རྣམ་པ་ལྔ་པོ་དེ་དག་
རླུང་དང་འདྲེས་པ་ལྔ།མཁྲིས་པ་དང་འདྲེས་པ་ལྔ་སྟེ་བཅུ་རུ་འདོད་ཅེས་པའོ།།
བད་ཀན་གཞན་རྒྱུད་ཅན་སྟོན་པ་ནི། གཞན་རྒྱུད་ཅན་ལ་སེར་པོ་་་་
སྨུག་པོ་གཉིས། །ཞེས་པའི་དོན། བད་ཀན་གཞན་རྒྱུད་ཅན་ལ་དབྱེ་ན་བད་་་་
ཀན་སེར་པོ་དང་བད་ཀན་སྨུག་པོ་གཉིས། ཞེས་པའོ། །
བྱེ་བྲག་ཏུ་སྨུག་པོའི་དབྱེ་བ་སྟོན་པ་ནི། སྨུག་པོ་བྱེར་རྒྱས་རྡོལ་དང་་་་
• 279 •



འགྱིངས་པ་བཞི། །ཞེས་པའི་དོན། བད་ཀན་གཞན་རྒྱུད་ཅན་གྱི་བྱེ་བྲག་སྨུག་
པོ་ལ་ཡང་བྱེར་བ་དང་། རྒྱས་པ་དང༌། རྡོལ་བ་དང་། འགྱིངས་པ་སྟེ་བཞི་ཞེས་་
པའོ། །སྐབས་འདིར་འབུམ་ནག་ཤག་མགོན་དཔལ་མགོན་སོགས་མཐུན་པར་་
གཞན་རྒྱུད་ཅན་ལ་སྨུག་པོ་སྤྱི་མ་བགྲང་བ་དང་། བད་ཀན་གྱི་སྡོམ་ཚིག་
སྐབས་） བཅོས་ནས་སུམ་ཅུ་རྩ་གསུམ་ཞེས་པ་ཡང་མི་འཐད། མཁྲིས་པའི་་་་་
སྐབས་སུ་བགྲང་བྱ་མ་ཡིན་པའི་ཐང་ལས་ལྷག་པ་བགྲང་པས་བརྒྱ་དང་རྩ་་་་་་
གཅིག་མ་འགྲིག་པའི་དོན་དུ་སྨུག་པོ་ཕྱི་མ་བགྲང་བ་འདི་ནི་རིགས་པ་མིན་ཏེ།
གཞན་རྒྱུན་ཅན་ལ་སེར་པོ་སྨུག་པོ་གཉིས། ཞེས་གྲངས་ངེས་པ་འབྱུང་བའི་ཕྱིར་
དང༌། མན་ངག་རྒྱུད་ཀྱི་བད་ཀན་གསོ་བའི་ལེའུར་ཡང་། བད་ཀན་སེར་པོ་་་་
མཁྲིས་པའི་ཁ་ལུད་ཡིན། ཞེས་པ་དང་། བད་ཀན་སྨུག་པོ་ཁྲག་གི་སྙིགས་མ་ཡིན།
ཞེས་བཤད་པས། སྐབས་འདིར་སེར་པོ་དང་། སྨུག་པོ་གཉིས་ཀ་བགྲང་བར་བྱ་
བ་ཡིན་ཞིང༌། སྡོམ་ཚིག་ཡང་གཞུང་རང་ལས་དངོས་སུ་འབྱུང་བ་ལྟར་སུམ་ཅུ་
རྩ་བཞི་རིགས་པ་ཡིན་ནོ། །
སྡོམ་ཚིག་སྟོན་པ་ནི། དབྱེ་བ་སུམ་ཅུ་རྩ་བཞི་བད་ཀན་ནད། །བརྒྱ་་
དང་རྩ་གཅིག་ཉེས་པའི་དབྱེ་བར་འདོད། །ཅེས་པའི་དོན། དེ་ལྟར་དབྱེ་་་
བ་སུམ་ཅུ་རྩ་བཞི་ནི་བད་ཀན་གྱི་ནད་ཡིན་ཞེས་པ་སྟེ། མདོར་བསྡུས་ན་ནི་རླུང་
ནད་བཞི་བཅུ་རྩ་གཉིས། མཁྲིས་ནད་ཉི་ཤུ་རྩ་ལྔ། བད་ཀན་གྱི་ནད་སུམ་ཅུ་རྩ་་་
བཞི་སྟེ་སྡོམ་པས་བརྒྱ་དང་རྩ་གཅིག་ནི་ཉེས་པའི་དབྱེ་བར་འདོད། ཅེས་པའོ། །
༣(གཅོ་བོའི་དབྱེ་བ་༡༠༡།)
གཉིས་པ། གཙོ་བོའི་དབྱེ་བ་བརྒྱ་རྩ་གཅིག་གི་མདོར་བསྟན་ནི། གཙོ་་་་
བོའི་དབྱེ་བ་རང་རྒྱུད་གཞན་རྒྱུད་ཅན། །ཞེས་པའི་དོན། གཙོ་བོའི་སྒོ་ནས་
• 280 •



དབྱེ་ན་རང་རྒྱུད་ཅན་དང་གཞན་རྒྱུད་ཅན་གཉིས་སུ་ཡོད་ཅེས་པའོ། །
རྒྱས་པར་བཤད་པའི་ནང་ནས་རང་རྒྱུད་ཅན་སྟོན་པ་ནི། རང་རྒྱུད་་་་་
ཅན་ནི་རྐྱང་པ་རང་རྟགས་གསལ། །འཕེལ་དང་རབ་འཕེལ་མཆོག་་་་
འཕེལ་ཟད་པར་སྦྱར། །ཞེས་པའི་དོན། རླུང་མཁྲིས་བད་ཀན་ལ་སོགས་པ་་་
རང་རྒྱུད་ཅན་གྱི་ནད་ནི་རྐྱང་པ་ཉེས་གསུམ་རང་རང་གི་རྟགས་ཀྱིས་གསལ་་་་་
བར་འགྱུར་ཏེ་རླུང་དང་མཁྲིས་པ་དང་བད་ཀན་གྱི་ནད་གསུམ་པོ་རེ་རེ་ལ་ཡང་
འཕེལ་བ་དང་། རབ་ཏུ་འཕེལ་བ་དང་མཆོག་ཏུ་འཕེལ་བ་སྟེ་རྣམ་པ་དགུ་དང་
དེ་བཞིན་དུ་ཟད་པ་དང་། རབ་ཏུ་ཟད་པ་དང་མཆོག་ཏུ་ཟད་པར་སྦྱར་བས་་་
དགུ་སྟེ་འཕེལ་ཟད་བཅོ་བརྒྱད་དོ་ཞེས་པའོ། །དེ་ཡང་དཔེ་རླུང་ལྟ་བུ་ལ་མཚོན་
ན་རླུང་འཕེལ་རབ་ཏུ་འཕེལ། རླུང་མཆོག་ཏུ་འཕེལ་ཞེས་དང་། རླུང་ཟད། རླུང་
རབ་ཏུ་ཟད། རླུང་མཆོག་ཏུ་ཟད་ཅེས་པ་ལྟ་བུའོ། །་
གཞན་རྒྱུད་ཅན་མདོར་བསྟན་པ་ནི། གཞན་རྒྱུད་ཅན་ལ་ལྡན་འདུས་
བླ་གཉན་གསུམ། །ཞེས་པ་སྟེ། གཞན་རྒྱུད་ཅན་ལ་དབྱེ་ན་ལྡན་པའི་ནད་་་་
དང་། འདུས་པའི་ནད། བླ་གཉན་གྱི་ནད་གསུམ་ཞེས་པའོ། །རང་རྒྱུད་ཅན་གྱི་
དོན་ནི་ཉེས་པ་གང་རུང་གཞན་གྱི་དབང་དུ་མ་གྱུར་པ་ཡིན་ལ། གཞན་རྒྱུད་་་་
ཅན་ནི་ཉེས་པ་གང་ཡང་རུང་བ་དེ་ཉེས་པ་གཞན་གྱི་དབང་དུ་གྱུར་པ་ནི་་་་་་
གཞན་རྒྱུད་ཅན་ཞེས་པའི་དོན་ཏོ། །
དེ་དག་རྒྱས་པར་ བཤད་པའི་ནང་ནས། དང་པོ་ལྡན་པའི་ནད་ཀྱི་འཕེལ་
ཟད་སྟོན་པ་ནི། ལྡན་པ་མཉམ་གསུམ་གཅིག་རབ་ལྷག་པ་དྲུག། །ཅེས་པ་
སྟེ། དེའི་དོན་ལྡན་པའི་ནད་ལ་འཕེལ་བ་དང་མཉམ་པ་གསུམ་ནི་རླུང་མཁྲིས་་
ལྡན་པ་ཆ་མཉམ་དུ་འཕེལ་བ་དང་། བད་མཁྲིས་ལྡན་པ་ཆ་མཉམ་དུ་འཕེལ་བ་
• 281 •



དང་། བད་རླུང་ལྡན་པ་ཆ་མཉམ་དུ་འཕེལ་བ་སྟེ། ཆ་མཉམ་དུ་འཕེལ་བ་་་་་
གསུམ་དང་། གཅིག་རབ་ལྷག་པ་ཞེས་པའི་དོན་ལྡན་པ་མ་ཡིན་པའི་ནད་དེ་་་
རང་སོར་གནས་ཤིང་ལྡན་པའི་ནད་ཀྱི་ནང་ནས་གཅིག་རབ་ཏུ་འཕེལ་བ་དང་།
གཅིག་ལྷག་པར་འཕེལ་བ་དྲུག ཅེས་པའོ། །
དེ་དག་ཀྱང་རྒྱས་པར་བཤད་ན། རླུང་མཁྲིས་ལྡན་པའི་རླུང་རབ་འཕེལ་་
ཞིང་མཁྲིས་པ་ལྷག་པར་འཕེལ་བ་དང་མཁྲིས་པ་དང་བད་ཀན་ལྡན་པའི་་་་་་
མཁྲིས་པ་རབ་ཏུ་འཕེལ་ཞིང་བད་ཀན་ལྷག་པར་འཕེལ་བ་དང༌། རླུང་དང་་་་
བད་ཀན་དུ་ལྡན་པའི་རླུང་རབ་ཏུ་འཕེལ་ཞིང་བད་ཀན་ལྷག་པར་འཕེལ་བ་་་
དང་། མཁྲིས་པ་དང་། རླུང་དང་ལྡན་པའི་མཁྲིས་པ་རབ་ཏུ་འཕེལ་རླུང་ལྷག་་་
པར་འཕེལ་བ་དང་། བད་ཀན་དང་མཁྲིས་པར་ལྡན་པའི་བད་ཀན་རབ་ཏུ་་་་
འཕེལ་ཞིང་མཁྲིས་པ་ལྷག་པར་འཕེལ་བ་དང་། བད་ཀན་དང་རླུང་དུ་ལྡན་པའི་
བད་ཀན་རབ་ཏུ་འཕེལ་ཞིང་རླུང་ལྷག་པར་འཕེལ་བ་དང༌། འདིར་རབ་ཅེས་་
པ་རབ་འཕེལ་དང་། ལྷག་ཅེས་པ་མཆོག་འཕེལ་དང་དོན་གཅིག་པ་ཡིན་ཞིང་།
རླུང་མཁྲིས་ལྡན་པ་ཆ་མཉམ་དུ་ཟད་པ་ལ་སོགས་པ་ཆ་མཉམ་དུ་ཟད་པ་གསུམ་
དང་། རླུང་ལྡན་པའི་ནང་ནས་རླུང་རབ་ཏུ་ཟད་ཅིང་མཁྲིས་པ་ལྷག་པར་ཟད་
པ་ལ་སོགས་པ་གཅིག་རབ་ལྷག་པར་ཟད་ལ་སོགས་པའི་ལྡན་པའི་ཟད་པ་དྲུག་
ཡོད་པར་རིགས་པར་བྱ་སྟེ། ལྡན་པའི་འཕེལ་ཟད་བཅོ་བརྒྱད་ཡོད་པར་རིག་
པར་བྱའོ། ། །
གཉིས་པ། འདུས་པའི་ནད་ཀྱི་འཕེལ་ཟད་སྟོན་པ་ནི། འདུས་ལས་་་་་
མཚུངས་གཅིག་རབ་འབྲིང་གསུམ་སྦྱར་དྲུག །གཉིས་གཅིག་ལྷག་པ་ལ་
དྲུག་གོ་ལྡོག་ཟད། །ཅེས་པ་སྟེ་དེའི་དོན། འདུས་ནད་ལས་ཉེས་གསུམ་་་་་
• 282 •



མཉམ་དུ་འཕེལ་བར་མཚུངས་པ་གཅིག་དང་། འདུས་ནད་ལས་ཉེས་པ་གསུམ་
པོ་རབ་འབྲིང་ཐ་གསུམ་སྟེ་མཆོག་འཕེལ་དང་རབ་འཕེལ་དང༌། འཕེལ་བའི་་་
དབྱེ་བ་གསུམ་གསུམ་སྦྱར་བས་དྲུག་ཅེས་པའོ། །
དེའི་དོན་རྒྱས་པར་ནི། རླུང་མཆོག་ཏུ་འཕེལ་ཞིང་མཁྲིས་པ་རབ་ཏུ་་་་
འཕེལ་ལ་བད་ཀན་འཕེལ་བའི་འདུས་པ་དང༌། མཁྲིས་པ་མཆོག་ཏུ་འཕེལ་ཞིང་
བད་ཀན་རབ་ཏུ་འཕེལ་ལ་རླུང་འཕེལ་བའི་འདུས་པ་དང་། བད་ཀན་འཕེལ་་
ཞིང་རླུང་རབ་ཏུ་འཕེལ་ལ་མཁྲིས་པ་མཆོག་ཏུ་འཕེལ་བའི་འདུས་པ་དང་། །
རླུང་འཕེལ་བའི་བད་ཀན་རབ་ཏུ་འཕེལ་ལ་མཁྲིས་པ་མཆོག་ཏུ་འཕེལ་བའི་་་་
འདུས་པ་དང་། མཁྲིས་པ་འཕེལ་ཞིང་རླུང་རབ་ཏུ་འཕེལ་ལ་བད་ཀན་མཆོག་ཏུ་
འཕེལ་བའི་འདུས་པ་དང་། བད་ཀན་འཕེལ་ཞིང་མཁྲིས་པ་རབ་ཏུ་འཕེལ་ལ་་
རླུང་མཆོག་ཏུ་འཕེལ་བའི་འདུས་པ་སྟེ་རབ་འབྲིང་ཐ་གསུམ་དུ་སྦྱར་བས་་་་་་་
འདུས་པའི་འཕེལ་བ་དྲུག་དང་། འདུས་པའི་ནང་ནས་གཉིས་ལྷག་པར་འཕེལ་
བ་གསུམ་དང་ནད་གཅིག་ལྷག་པར་འཕེལ་བ་ལ་གསུམ་སྟེ་དྲུག་ཡིན་ཞིང་་་་་་
འདུས་པའི་འཕེལ་བ་བཅུ་གསུམ་པོ་དེ་ཉིད་གོ་ལྡོག་པ་ལས་ཉེས་གསུམ་་་་་་་
མཉམ་པར་ཟད་པ་ལ་སོགས་པ་འདུས་པའི་ཟད་པ་དང་བཅུ་གསུམ་དུ་འགྱུར་
བས་འདུས་པའི་འཕེལ་ཟད་ཉི་ཤུ་རྩ་དྲུག་ཏུ་འགྱུར་རོ། །
གཉིས་གཅིག་ལྷག་པའི་དོན་རྒྱས་པར་བཤད་ན། འདུས་ནད་ལས་རླུང་་
མཁྲིས་གཉིས་ལྷག་པར་འཕེལ་བ་དང་། བད་མཁྲིས་གཉིས་ལྷག་པར་འཕེལ་བ་
དང༌། བད་རླུང་གཉིས་ལྷག་པར་འཕེལ་བ་དེ་གཉིས་ལྷག་པར་འཕེལ་བའི་་་་
འདུས་པ་གསུམ་དང་། འདུས་ནད་ལ་རླུང་ལྷག་པར་འཕེལ་བ་དང་། མཁྲིས་་
པ་ལྷག་པར་འཕེལ་བ་དང་། བད་ཀན་ལྷག་པར་འཕེལ་བ་སྟེ་གཅིག་ལྷག་པར་
• 283 •



འཕེལ་བའི་འདུས་པ་གསུམ་མོ་ཞེས་པའོ། །
འདྲེས་པའི་འཕེལ་ཟད་སྟོན་པ་ནི། འཕེལ་ཟད་འདྲེས་ལ་མཉམ་་་་
འཕེལ་ཟད་སྦྱར་དྲུག། །ཅེས་པའི་དོན། ཉེས་པ་གསུམ་པོའི་འཕེལ་ཟད་་་་
འདྲེས་པ་ལ་ཉེས་པ་གང་ཡང་རུང་བ་གཅིག་མཉམ་ཞིང་གང་རུང་གཅིག་་་་་་
འཕེལ་བ་དང་གང་ཡང་རུང་བ་གཅིག་ཟད་པ་སྟེ་གསུམ་ལྡན་དུ་སྦྱར་བ་དྲུག་
ཅེས་པའོ། །དེ་དག་ཀྱང་རྒྱས་པར་བཤད་ན། རླུང་མཉམ་ཞིང་མཁྲིས་པ་འཕེལ་
ལ་བད་ཀན་ཟད་པ་དང་། མཁྲིས་པ་མཉམ་ཞིང་བད་ཀན་འཕེལ་ལ་རླུང་ཟད་
པ་དང་། བད་ཀན་མཉམ་ཞིང་རླུང་འཕེལ་ལ་མཁྲིས་པ་ཟད་པ་དང་། རླུང་་་་་
འཕེལ་ཞིང་མཁྲིས་པ་ཟད་ལ་བད་ཀན་མཉམ་པ་དང་། མཁྲིས་པ་འཕེལ་ཞིང་་
བད་ཀན་ཟད་ལ་རླུང་མཉམ་པ་དང་། བད་ཀན་འཕེལ་ཞིང་རླུང་ཟད་ལ་་་་་
མཁྲིས་པ་མཉམ་པ་སྟེ། དེ་ལྟར་འཕེལ་བ་དང་ཟད་པ་དང་མཉམ་པ་རྣམས་་་་་
འདྲེས་པ་དྲུག་ཡིན་ནོ། ། །
གཅིག་ཟད་གཉིས་འཕེལ་སྟོན་པ་ནི། གཅིག་ཟད་གཉིས་འཕེལ་གོ་་་
ལྡོག་བཅས་པ་དྲུག། །ཅེས་པའི་དོན། ཉེས་གསུམ་གྱི་ནང་ནས་གཅིག་ཟད་་
ཅིང་གཉིས་འཕེལ་བ་གསུམ་དང་། དེ་ལས་གོ་ལྡོག་སྟེ་གཅིག་འཕེལ་ཞིང་གཉིས་
ཟད་པ་གསུམ་དང་བཅས་པའི་དྲུག་ཅེས་པའོ། ། །
དེ་དག་རྒྱས་པར་ན། རླུང་ཟད་ཅིང་བད་མཁྲིས་གཉིས་འཕེལ་བ་དང་།
མཁྲིས་པ་ཟད་ཅིང་བད་རླུང་གཉིས་འཕེལ་བ་དང་། བད་ཀན་ཟད་ཅིང་རླུང་
མཁྲིས་འཕེལ་བ་སྟེ་གཅིག་ཟད་ཅིང་གཉིས་འཕེལ་བ་གསུམ་དང་། རླུང་འཕེལ་
ཞིང་བད་མཁྲིས་ཟད་པ་དང་། མཁྲིས་པ་འཕེལ་ཞིང་བད་རླུང་གཉིས་ཟད་པ་་
དང་། བད་ཀན་འཕེལ་ཞིང་རླུང་མཁྲིས་གཉིས་ཟད་པ་སྟེ་གཅིག་ཟད་གཉིས་་་་
• 284 •



འཕེལ་གོ་ལྡོག་པ་གསུམ་དང་བཅས་པའི་དྲུག་ཡིན་ནོ། །
སྡོམ་ཚིག་སྟོན་པ་ནི། འཕེལ་ཟད་དབྱེ་བ་བདུན་ཅུ་རྩ་བཞིའོ། །ཞེས་
པའི་དོན། ཉེས་པ་གསུམ་པོ་འཕེལ་བ་དང་ཟད་པའི་དབྱེ་བ་ནི་རང་རྒྱུད་ཅན་
ལ་འཕེལ་ཟད་གཉིས་ཀ་སྡོམ་པའི་བཅོ་བརྒྱད་དང་། གཞན་རྒྱུད་ཅན་གྱི་ལྡན་
པ་ལ་འཕེལ་ཟད་བཅོ་བརྒྱད་དང་། འདུས་པ་ལ་འཕེལ་ཟད་ཉི་ཤུ་རྩ་དྲུག་དང་
འཕེལ་ཟད་འདྲེས་པ་ལ་དྲུག་དང་གཅིག་ཟད་གཉིས་འཕེལ་ལ་དྲུག་སྟེ་འཕེལ་་
ཟད་བདུན་ཅུ་རྩ་བཞི་ཡིན་ཞེས་པའོ། ། །
འདིའི་སྐབས་སུ་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས།
དེ་ནས་གཞན་ཡང་ནད་རྣམས་ནི། འཕེལ་ཟད་དབྱེ་བ་བཤད་བྱ་སྟེ། ཞེས་བྱ་བ་
ལ་སོགས་པ་ཡིན་ཏེ། དེ་ནས་དེའི་རྗེས་ཐོག་ལ་ནད་དེ་རྣམས་ཀྱི་དབྱེ་བ་བཤད་
ཅིང་བསྟན་པར་བྱའོ། །ཇི་ལྟར་དབྱེ་བར་བྱ་ཞེ་ན། འཕེལ་ཟད་དབྱེ་བ་ཞེས་བྱ་
བ་སྟེ། འཕེལ་བ་དང་ཟད་པ་ནི་འཕེལ་ཟད་དེ་གཉིས་ཀྱི་དབྱེ་བའི་ཁྱད་པར་དེ་
ལས་བཤད་ཅིང་བསྟན་པར་བྱའོ། །ཐ་དད་པ་ལས་གསུམ་ཤེས་བྱ། ལྡན་གསུམ་
དེར་ཡང་དེ་དགུ་ཡིན། མཉམ་པར་འཕེལ་བས་གསུམ་ཉིད་དེ། གཅིག་རབ་ལྷག་
པས་དྲུག་ཏུ་འགྱུར། མ་ལུས་པ་ལས་བཅུ་གསུམ་ཡིན། གཉིས་གཅིག་ལྷག་པ་་་
ལས་དྲུག་སྟེ། མཚུངས་ལས་གཅིག་ཡིན་རབ་དང་ནི། རབ་མཆོག་བརྟག་པ་ལས་
དྲུག་ཡིན། དེ་ལྟར་ཉི་ཤུ་རྩ་ལྔ་ནི། འཕེལ་བའི་ཟད་པའང་དེ་སྙེད་ཡིན། དེ་དག་
རེ་རེ་འཕེལ་མཉམ་ཟད། དྲུག་སྟེ་སླར་ཡང་དེ་དག་ནི། གཅིག་ཟད་གཉིས་་་་་
གཉིས་འཕེལ་བ་ཡིས། གོ་ཟློག་བཅས་ལས་དྲུག་ཏུ་འགྱུར། དབྱེ་བ་དྲུག་ཅུ་་་་
གཉིས་སུ་བསྟན། དྲུག་ཅུ་གསུམ་པ་བདེར་གནས་རྒྱུ། ཞེས་བྱ་བ་ལ། རླུང་ལ་་་་
སོགས་པ་གསུམ་པོ་དེ་དག་སོ་སོ་ཐ་དད་པ་ལས་གསུམ་ཡིན་ལ། རང་གི་ཚད་་་
• 285 •



ལས་ལྷག་པས་ན་གསུམ་གསུམ་འགྱུར་བས་དགུར་ཤེས་པར་བྱའོ། །
དེ་ཡང་རླུང་འཕེལ་བ་དང་མཁྲིས་པ་འཕེལ་བ་དང་། བད་ཀན་འཕེལ་བ་
དང་གསུམ་སྟེ། དེ་ལྟར་ནད་ཀྱི་དབྱེ་བ་རྣམ་པ་གསུམ་དུ་ཤེས་པར་བྱ་བ་དང་་་་
ལྡན་པ་དང་འདུས་པའོ། །དེ་གཉིས་དང་གསུམ་ཟད་པ་དང་། འཁྲུག་པ་ལས་་
འགྱུར་ཏེ་འདུས་པ་དེ་ནི་ཉེས་པ་འདུས་པ་ལས་འགྱུར་རོ། །དེ་ལ་རེ་ཞིག་ལྡན་་
པ་ནི་གསུམ་སྟེ། རླུང་དང་མཁྲིས་པ་དང་རླུང་དང་བད་ཀན་དང་མཁྲིས་པ་དང་
བད་ཀན་ནོ། །ལྡན་པ་དེར་རྣམ་པ་གསུམ་དུ་བཞག་པའི་ནད་ཀྱི་དབྱེ་བ་རང་གི་
ཚད་ལས་ལྷག་པར་གྱུར་པ་ལས་ཤེས་པར་བྱའོ། །ཞེས་འདི་ཐམས་ཅད་ལ་སྦྱར་
བར་བྱའོ། །ཇི་ལྟར་ཞེ་ན། དེ་ལ་རེ་ཞིག་ལྡན་པའི་ནད་ཀྱི་དབྱེ་བ་གསུམ་པོ་དེ་་
ཉིད་འཕེལ་བ་ལ་གཅིག་ནི་རླུང་དང་མཁྲིས་པ་དང་ལྡན་པ་འགྱུར་པས་དབྱེ་་་
བའོ། །གཉིས་པ་ནི་རླུང་དང་བད་ཀན་གྱི་ལྡན་པ་ལྷག་པར་གྱུར་པས་ཕྱེ་བའོ། །
གསུམ་པ་ནི་མཁྲིས་པ་དང་བད་ཀན་གྱི་ལྡན་པ་ལྷག་པར་གྱུར་པས་ཕྱེ་བས་ཏེ།
དེ་ལྟར་ན་ལྡན་པའི་དབྱེ་བ་གསུམ་དུ་ཤེས་པར་བྱའོ། །
ཤིན་ཏུ་ལྷག་པས་གཅིག་དྲུག་འགྱུར། ཞེས་བྱ་བ་ནི། ལྡན་པ་ལ་གནས་་་་་
པའི་ནད་འདི་དག་ལས་ནད་གཅིག་ཤིན་ཏུ་ལྷག་ཅིང་ཁྱད་པར་དུ་འཕེལ་བས་
ལྡན་པའི་དབྱེ་བ་དྲུག་ཏུ་འགྱུར་བར་ཤེས་པར་བྱའོ། །རླུང་འཕེལ་བ་དང་་་་
མཁྲིས་པ་མཆོག་ཏུ་འཕེལ་བ་དང༌། མཁྲིས་པ་འཕེལ་བ་དང་རླུང་མཆོག་ཏུ་་་
འཕེལ་བ་དང་། རླུང་འཕེལ་བ་དང་བད་ཀན་མཆོག་ཏུ་འཕེལ་བ་དང་རླུང་་་་
མཆོག་ཏུ་འཕེལ་བ་དང་། བད་ཀན་འཕེལ་བ་དང་མཁྲིས་པ་མཆོག་ཏུ་འཕེལ་བ་
དང་། མཁྲིས་པ་འཕེལ་བ་དང་བད་ཀན་མཆོག་དུ་འཕེལ་བ་སྟེ། དེ་ལྟར་འཕེལ་
བ་ཤས་ཆེ་ཆུང་འདྲེས་པ་ལས་ལྡན་པ་དྲུག་ཏུ་འགྱུར་རོ། །
，
，
• 286 •



མ་ལུས་པ་ལས་བཅུ་གསུམ་ཡིན་ཞེས་པ་ནི། ནད་གསུམ་པོ་དེ་དག་མ་ལུས་
པ་འདུས་པ་ལས་འདུས་པའི་ནད་བཅུ་གསུམ་དུ་འགྱུར་བར་ཤེས་པར་བྱའོ། །
ཇི་ལྟར་ཞེ་ན་ལྷག་པ་ཡིས་ཀྱང་དྲུག་གཉིས་གཅིག ཅེས་བྱ་བ་སྟེ། གཉིས་དང་་་་
གཅིག་ནི་གཉིས་གཅིག་སྟེ། དེ་རྣམས་ཀྱིས་ལྷག་པ་ཡིན་པས་ན་ལྷག་པའི་གཉིས་
གཅིག་སྟེ། གཉིས་དང་གཅིག་གི་ལྷག་པ་དེ་འཕེལ་བར་གྱུར་པས། ནད་གཉིས་་
ལྷག་པ་དང་། ནད་གཅིག་ལྷག་པ་ལས་འདི་དག་ཏུ་འགྱུར་ཏེ། དེ་ཡང་རླུང་་་་་
འཕེལ་བ་དང་མཁྲིས་པ་འཕེལ་བ་དང་། བད་ཀན་གཉིས་མཆོག་ཏུ་འཕེལ་བ་་
དང་། མཁྲིས་པ་འཕེལ་བ་དང་རླུང་དང་བད་ཀན་མཆོག་ཏུ་འཕེལ་བ་དང་།
བད་ཀན་འཕེལ་བ་དང་མཁྲིས་པ་དང་རླུང་མཆོག་ཏུ་འཕེལ་བ་དང་། རླུང་་་་་
དང་མཁྲིས་པ་འཕེལ་བ་དང་བད་ཀན་མཆོག་ཏུ་འཕེལ་བ་དང་། མཁྲིས་པ་དང་
བད་ཀན་འཕེལ་བ་དང་རླུང་མཆོག་ཏུ་འཕེལ་བ་དང་། རླུང་དང་བད་ཀན་་་་་
འཕེལ་བ་དང་། མཁྲིས་པ་མཆོག་ཏུ་འཕེལ་བ་སྟེ། དེ་ལྟར་འདུས་པ་དྲུག་ནི་་་་
རྣམ་པར་དབྱེ་བ་གཉིས་དང་གཅིག་ལྷག་པ་ཡིན་པར་ཤེས་པར་བྱའོ། །
ལྷག་པ་མཚུངས་པས་གཅིག་ཡིན་ལ། འདུས་པའི་ནད་གཅིག་པུའི་དབྱེ་བ་
མཚུངས་པའི་ལྷག་པའི་ཉེས་པས་ཤེས་པར་བྱའོ། །དེ་ཡང་གང་ལྷག་པའི་ཉེས་་
པ་མཚུངས་ཤིང་མཉམ་པར་བྱས་ནས། དེ་འདུས་པའི་ནད་ཀྱི་དབྱེ་བ་གཅིག་་་
ཡིན་པར་ཤེས་པར་བྱའོ། །རབ་དང་རབ་མཆོག་བརྟག་པས་(དྲུག དེ་ཡང་རབ་
མཆོག་གི་དབྱེ་བས་འདུས་པའི་ནད་དེ་རྣམ་པར་བརྟག་པའི་དབྱིབས་འཕེལ་་་
བའི་ཚུལ་ལས་འདུས་པའི་དབྱེ་བ་དྲུག་ཏུ་ཤེས་པར་བྱ་སྟེ། རླུང་འཕེལ་བ་དང་།
མཁྲིས་པ་རབ་ཏུ་འཕེལ་བ་དང་བད་ཀན་རབ་མཆོག་ཏུ་འཕེལ་བའི་འདུས་པ་
དང་། མཁྲིས་པ་འཕེལ་བ་དང་། བད་ཀན་རབ་ཏུ་འཕེལ་བ་དང་། རླུང་རབ་
• 287 •



མཆོག་ཏུ་འཕེལ་བའི་འདུས་པ་དང་། བད་ཀན་འཕེལ་བ་དང་། རླུང་རབ་ཏུ་་་
འཕེལ་བ་དང་། བད་ཀན་རབ་མཆོག་ཏུ་འཕེལ་བའི་འདུས་པ་དང་། བད་ཀན་
འཕེལ་བ་དང་། མཁྲིས་པ་རབ་ཏུ་འཕེལ་བ་དང་། རླུང་རབ་མཆོག་ཏུ་འཕེལ་བ་
འདུས་པ་དང་། རླུང་འཕེལ་བ་དང་། བད་ཀན་རབ་ཏུ་འཕེལ་བ་དང་། མཁྲིས་
པ་རབ་མཆོག་ཏུ་འཕེལ་བ་འདུས་པ་དང་། མཁྲིས་པ་འཕེལ་བ་དང་། བད་་་་་
ཀན་རབ་ཏུ་འཕེལ་བ་དང་། རླུང་རབ་མཆོག་ཏུ་འཕེལ་བ་འདུས་པ་དང༌། །
བད་ཀན་འཕེལ་བ་དང་། རླུང་རབ་ཏུ་འཕེལ་བ་དང་། མཁྲིས་པ་རབ་མཆོག་་
ཏུ་འཕེལ་འདུས་པ་སྟེ་དེ་ལྟར་དྲུག་གོ། །དེ་ལྟར་ཉི་ཤུ་རྩ་ལྔ་ནི་འཕེལ་བའོ། །
ཞེས་པ་སྟེ། ནད་འདི་དག་གི་ནད་ཀྱི་དབྱེ་བ་ཤེས་པར་བྱ་སྟེ། དེ་ལྟར་ཇི་སྐད་་་
བཤད་པའི་རྣམ་པ་དེ་དག་གི་ནད་ཀྱི་གྲངས་ཉི་ཤུ་རྩ་ལྔར་ངེས་པ་ཉིད་ཤེས་་་་
པར་བྱའོ། །
ཟད་པའང་དེ་ཉིད་ཡིན་ཞེས་བྱ་བ་ལ། ནད་དེ་རྣམས་ཟད་ཅིང་འབྲི་བར་
བྱེད་པའི་གནས་སྐབས་སུ་ཡང་གྲངས་དེ་ཉིད་ཁོ་ན་ཡིན་ཏེ་ནད་ཀྱི་དབྱེ་བ་ཡང་
ཉི་ཤུ་རྩ་ལྔར་ཤེས་པར་བྱའོ། །དེ་ཡང་ནད་གཞི་གསུམ་པོ་སོ་སོར་ཟད་པ་ལས་
གསུམ་དུ་འགྱུར་ཏེ་རླུང་ཟད་པ་དང་། མཁྲིས་པ་ཟད་པ་དང་། བད་ཀན་ཟད་
པ་སྟེ། དེ་ལྟར་ནད་ཀྱི་དབྱེ་བ་གསུམ་དུ་ཤེས་པར་བྱའོ། །
ནད་ཟད་པ་གང་ཡིན་པ་དེ་དག་གི་ལྡན་པ་དགུར་ཤེས་པར་བྱ་སྟེ། ཇི་་་་
ལྟར་ཞེ་ན་གསུམ་པོ་དེ་ཉིད་ཟད་པར་མཉམ་པ་ལས་ལྡན་པའི་དབྱེ་བར་འགྱུར་
བའི་རླུང་དང་མཁྲིས་པ་ཟད་པའི་ལྡན་པ་དང་། རླུང་དང་བད་ཀན་ཟད་པའི་
ལྡན་པ་དང༌། མཁྲིས་པ་དང་བད་ཀན་ཟད་པའི་ལྡན་པ་སྟེ། དེ་ལྟར་ན་ལྡན་་་་
པའི་དབྱེ་བ་གསུམ་དང་། རེ་རེ་ལྷག་པར་ཤས་ཆེ་བ་དྲུག་སྟེ། ཤིན་ཏུ་ཤས་ཆེ་བ་
• 288 •



ནི་གཞན་དག་ལས་ལྟོས་པའི་ཟད་པ་ལྷག་པར་ཤས་ཆེ་བ་སྟེ། རླུང་ཟད་པ་དང་
མཁྲིས་པ་རབ་ཏུ་ཟད་པའི་ལྡན་པ་དང༌། མཁྲིས་པ་ཟད་པ་དང་རླུང་རབ་ཏུ་་་
ཟད་པའི་ལྡན་པ་དང་། རླུང་ཟད་པ་དང་བད་ཀན་རབ་ཏུ་ཟད་པའི་ལྡན་པ་་་
དང་། བད་ཀན་ཟད་པ་དང་རླུང་རབ་ཏུ་ཟད་པའི་ལྡན་པ་དང་། བད་ཀན་་་་་
ཟད་པ་དང༌། མཁྲིས་པ་རབ་ཏུ་ཟད་པའི་ལྡན་པ་དང༌། མཁྲིས་པ་ཟད་པ་དང་
བད་ཀན་རབ་ཏུ་ཟད་པའི་ལྡན་པ་སྟེ། དེ་ལྟར་ཟད་པའི་ལྡན་པ་ལས་བྱུང་བའི་
དབྱེ་བ་དྲུག་ཏུ་ཤེས་པར་བྱའོ། །
ནད་བཞི་ཟད་པའི་འདུས་པ་ལས། ནད་ཀྱི་དབྱེ་བ་བཅུ་གསུམ་དུ་འགྱུར་
བར་ཤེས་པར་བྱའོ། །ཇི་ལྟར་ཞེ་ན་གཉིས་དང་གཅིག་ལྷག་པར་ཤས་ཆེ་བ་དྲུག་
སྟེ། ནད་གཞི་གཉིས་ལྷག་པར་ཤས་ཆེ་བ་ཤིན་ཏུ་ཟད་པ་དང་། དེ་བཞིན་དུ་་་་
ནད་གཞི་གཅིག་ལྷག་པར་ཤས་ཆེ་བས་ཤིན་ཏུ་ཟད་པའི་རྣམ་གྲངས་ལས།
འདུས་པའི་ནད་དྲུག་ཏུ་འགྱུར་བར་ཤེས་པར་བྱའོ། །དེ་ཡང་འདི་ལྟར་རླུང་་་་
ཟད་པ་དང་མཁྲིས་པ་དང་བད་ཀན་རབ་ཏུ་ཟད་པའི་འདུས་པ་དང་། མཁྲིས་
པ་ཟད་པ་དང་རླུང་དང་བད་ཀན་རབ་ཏུ་ཟད་པའི་འདུས་པ་དང་། བད་ཀན་
ཟད་པ་དང་མཁྲིས་པ་དང་རླུང་རབ་ཏུ་ཟད་པའི་འདུས་པ་དང༌། རླུང་དང་་་་
མཁྲིས་པ་ཟད་པ་དང་བད་ཀན་རབ་ཏུ་ཟད་པའི་འདུས་པ་དང་། མཁྲིས་པ་
དང་བད་ཀན་ཟད་པ་དང་རླུང་རབ་ཏུ་ཟད་པའི་འདུས་པ་དང་། རླུང་དང་་་་
བད་ཀན་ཟད་པ་དང་མཁྲིས་པ་རབ་ཏུ་ཟད་པའི་འདུས་པ་སྟེ་དྲུག་དང་། རླུང་
དང་མཁྲིས་པ་དང་བད་ཀན་དང་ཟད་པའི་འདུས་པ་གཅིག་གོ། ། །
དེ་དག་རབ་མཆོག་ཏུ་བརྟག་པའི་དབྱེ་བ་ནད་ཀྱི་དབྱེ་བ་དྲུག་ཏུ་འགྱུར་ཏེ། །
རླུང་ཟད་པ་དང་། མཁྲིས་པ་རབ་ཏུ་ཟད་པ་དང་། བད་ཀན་རབ་མཆོག་ཏུ་་་
• 289 •



ཟད་པའི་འདུས་པ་དང་། མཁྲིས་པ་དང་རླུང་རབ་ཏུ་ཟད་པ་དང་། བད་ཀན་
རབ་མཆོག་ཏུ་ཟད་པའི་འདུས་པ་དང་། བད་ཀན་ཟད་པ་དང་། མཁྲིས་པ་རབ་
མཆོག་ཏུ་ཟད་པ་དང་། རླུང་རབ་མཆོག་ཏུ་ཟད་པའི་འདུས་པ་དང༌། བད་་་་་
ཀན་ཟད་པ་རླུང་རབ་ཏུ་ཟད་པ་དང་། མཁྲིས་པ་རབ་མཆོག་ཏུ་ཟད་པའི་ས་
འདུས་པ་སྟེ་དྲུག་གོ། །དེ་ལྟར་ན་སྤྱིར་ནད་གཞི་ཟད་པ་ལས་གྱུར་པའི་ནད་་་་་
ཀྱང་ཉི་ཤུ་རྩ་ལྔ་ཡོད་པར་ཤེས་པར་བྱའོ། །
དེ་དག་རེ་རེའི་འཕེལ་མཉམ་ཟད་པ་དྲུག་སྟེ་ཞེས་བྱ་བ་ལ་ནད་ཀྱི་དབྱེ་བ་
དེ་རྣམས་འོག་ནས་བཤད་པའི་ནད་ཀྱི་དབྱེ་བ་མིང་འདིས་དྲུག་ཏུ་འགྱུར་ཏེ།
དེ་ཡང་འཕེལ་བ་དང་མཉམ་པ་དང་། ཟད་པ་དག་ནི། འཕེལ་མཉམ་ཟད་་་་་
ཅེས་བྱ་བ་སྟེ། རླུང་ལ་སོགས་པ་གང་ཡང་རུང་བ་རེ་རེ་བཞིན་འཕེལ་བ་དང་་་་
མཉམ་པ་དང་ཟད་པ་ལས་དྲུག་ཏུ་འགྱུར་ཏེ། དེ་ལྟར་རླུང་འཕེལ་བ་དང་།
མཁྲིས་པ་མཉམ་པ་དང༌། བད་ཀན་ཟད་པའི་ནད་དང་། མཁྲིས་པ་འཕེལ་བ་་
དང་། རླུང་མཉམ་པ་དང་། བད་ཀན་ཟད་བའི་ནད་དང་། བད་ཀན་འཕེལ་བ་
དང་། མཁྲིས་པ་མཉམ་པ་དང༌། རླུང་ཟད་པའི་ནད། རླུང་འཕེལ་བ་དང་། བད་
ཀན་མཉམ་པ་དང་། མཁྲིས་པ་ཟད་པའི་ནད་དང་། མཁྲིས་པ་འཕེལ་བ་དང་།
བད་ཀན་མཉམ་པ་དང་། རླུང་ཟད་པའི་ནད། བད་ཀན་འཕེལ་བ་དང་། རླུང་
མཉམ་པ་དང་། མཁྲིས་པ་ཟད་པའི་ནད་དེ། དེ་ལྟར་ན་རེ་བཞིན་འཕེལ་བ་དང་
མཉམ་པ་དང་ཟད་པ་ལས་དྲུག་གོ། ། །
སླར་ཡང་དེ་དག་ནི། གཅིག་ཟད་གཉིས་གཉིས་འཕེལ་བ་ནི། གོ་ལྡོག་་་་
བཅས་ལས་དྲུག་ཏུ་འགྱུར། ཞེས་བྱ་བ་ལ། ཡང་ནད་ཀྱི་དབྱེ་བ་ལ་དྲུག་པོ་དེ་་་
རྣམས་ལས་གཅིག་གིས་ཟད་པ་ནི་གཅིག་ཟད་ཅེས་བྱ་བ་ལ། གཉིས་གཉིས་ཀྱི་་
• 290 ，



འཕེལ་བ་ཡོད་པ་ལ་ནི། གཉིས་གཉིས་འཕེལ་ཞེས་བྱ་ལ། དེ་གོ་ལྡོག་པ་དང་་་་
བཅས་པ་ནི་གང་ལ་གོ་ལྡོག་པ་ཡོད་པ་དེ་ལ་དེ་སྐད་ཅེས་བྱ་སྟེ། གཅིག་ཟད་པ་
དང་གཉིས་འཕེལ་བ་དེ་བསྣན་ན་དྲུག་གོ། །
དེ་ཡང་འདི་ལྟར། རླུང་ཟད་པ་དང་མཁྲིས་པ་དང་བད་ཀན་འཕེལ་བའི་
ནད་དང་། མཁྲིས་པ་ཟད་པ་དང་རླུང་དང་བད་ཀན་འཕེལ་བའི་ནད་དང་།
བད་ཀན་ཟད་པ་དང་རླུང་དང་མཁྲིས་པ་འཕེལ་བའི་ནད། དེ་བཞིན་དུ་གཉིས་
ཀ་འཕེལ་བའི་ཚུལ་གྱིས་ནད་ཀྱི་དབྱེ་བ་དྲུག་སྟེ། དེ་ཡང་གཉིས་གཉིས་ཟད་་་་
ཅིང་རེ་རེ་འཕེལ་བ་དང་བཅས་པ་ལ་འགྱུར་བ་ནི། འདི་ལྟར། རླུང་དང་མཁྲིས་
པ་ཟད་པ་དང་བད་ཀན་འཕེལ་བའི་ནད་དང༌། རླུང་དང་བད་ཀན་ཟད་པ་་་
དང་མཁྲིས་པ་འཕེལ་བའི་ནད་དང་། མཁྲིས་པ་དང་བད་ཀན་ཟད་པ་དང་རླུང་
འཕེལ་བའི་ནད་དེ། དེ་ལྟར་ན་ཚུལ་གཉིས་ཀ་འཕེལ་བའི་རྣམ་པས་ནད་ཀྱི་་་་
དབྱེ་བ་རྣམ་པ་དྲུག་ཡིན་ལ། དེ་རྣམས་ཀྱི་རབ་དང་མཆོག་རབ་ཀྱི་དབྱེ་བས་་་
བརྩི་བ་ཕྲ་མོ་ནི་མཐའ་ཡས་པ་ཡིན་པར་ཤེས་པར་བྱའོ། །
དབྱེ་བ་དྲུག་ཅུ་གཉིས་སུ་བསྟན། དྲུག་ཅུ་རྩ་གསུམ་པ་བདེར་གནས་རྒྱུ།
ཞེས་བྱ་བ་ལ། དེ་ལྟར་རླུང་ལ་སོགས་པའི་ནད་གཞིའི་དབྱེ་བ་ནི། སྤྱིར་དྲུག་ཅུ་
རྩ་གཉིས་སུ་བསྟན་ཅིང་བཤད་པའམ། དྲུག་ཅུ་རྩ་གསུམ་དུ་བསྟན་ཏོ་ཅིའི་ཕྱིར་
ཞེ་ན། བདེར་གནས་རྒྱུ་ཞེས་བྱ་བ་སྟེ། བདེ་བའི་རྒྱུར་གནས་པ་ཉིད་ཀྱི་ཕྱིར་རོ།།
དེ་བཞིན་འདི་དག་དྭངས་མ་ཁྲག་སོགས་འདྲེས་པ་ལས། ནད་ནི་ཟད་དང་་་་
མཉམ་དང་འཕེལ་བའི་དབྱེ་བ་ཡིས། རབ་དང་རབ་མཆོག་དག་ལས་མཐའ་་་་
ཡས་ཉིད་འགྱུར་བར། རང་བཞིན་ཇི་འདྲ་མ་ཡེངས་པ་ཡིད་ཀྱིས་ཤེས་པར་གྱིས་
ཞེས་བྱ་བ་ལ། ནད་ཀྱི་དབྱེ་བ་འདི་དག་དང་། དྭངས་མ་ལ་སོགས་པ་འདྲེས་་་
• 291 •



ཤིང་འདུས་པ་དང་། དེ་བཞིན་དུ་ཟད་པ་དང་མཉམ་པ་དང་རྣམ་པར་འཕེལ་
བའི་དབྱེ་བས་རབ་དང་རབ་མཆོག་ཏུ་སྦྱར་བ་ལས་མཐའ་ཡས་པ་ཉིད་དུ་་་་་་
འགྱུར་བ་ཉིད་ལ་རང་བཞིན་ཇི་འདྲ་བ་ཡིན་པས་སྨན་པས་ཡིད་མ་ཡེངས་ཞིང་
གཞན་དུ་ཡེངས་པས་སེམས་དོར་གཏོད་པས་ཤེས་ཤིང་རྟོགས་པར་གྱིས་ཤིག །
དེ་ལ་དྭངས་མ་ལ་རླུང་དང་མཁྲིས་པ་དང་བད་ཀན་རེ་རེ་ཞིང་འཁྲུག་པ་ལས་་
དབྱེ་བ་གསུམ་དུ་འགྱུར་ཏེ། ཐ་དད་པ་ལས་གསུམ་ཤེས་བྱ། ཞེས་བྱའི་ཚུལ་གྱིས་
སོ། །དྭངས་མ་ལ་ལྡན་པ་བྱུང་ན། རླུང་ལ་སོགས་པས་འཕེལ་བ་ལས་དེར་ཆ་་་
མཉམ་པའམ། ལྷག་པ་ལས་སྔ་མ་བཞིན་དུ་དགུར་ཤེས་པར་བྱ་སྟེ། དེ་ལྟར་་་་་
ཐམས་ཅད་སྔ་མ་ལས་རྗེས་སུ་དཔག་པར་བྱའོ། །འདིར་འདི་ལྟར་རླུང་དང་་་་
མཁྲིས་པ་དང་བད་ཀན་གྱི་ནུས་པ་མི་མཐུན་པ་ཡོད་ཟིན་ཀྱང་། སེམས་ཅན་གྱི་
ནང་གི་མི་དགེ་བའི་ལས་བསགས་པའི་དབང་གིས་གནོད་པ་སྐྱེད་ཅིང་འདུས་་
པའི་ནད་བྱེད་ཀྱི། གཅིག་ལ་གཅིག་ཉེ་བར་ཞི་བར་ཅིའི་ཕྱིར་མི་བྱེད་ཅེས་བརྟག་
པར་མི་བྱ་སྟེ། འདི་དག་གི་རང་བཞིན་འདི་ཉིད་ཡིན་པའི་ཕྱིར་དང་། འབྱུང་་
བ་ཆེན་པོ་ལྟར་གཅིག་ཟིལ་གྱིས་གནོན་པ་ཡིན་ཡང་། རྫས་དང་རོ་ལ་སོགས་་་་་
པའི་བྱ་བ་ལྷན་ཅིག་རྩོམ་པ་དང་འདྲའོ། །དེ་བས་ན་འདི་དག་གི་རང་བཞིན་་
ནི་མི་འགྱུར་བ་ཡིན་ནོ། །ཞེས་བཤད་རྒྱུད་ལ་འཕེལ་ཟད་བདུན་ཅུ་རྩ་བཞི་་་་་
གསུངས་ན། འདིར་འཕེལ་ཟད་དྲུག་ཅུ་རྩ་གསུམ་དུ་བཤད་པ་ཇི་ལྟར་ཡིན་ཞེ་ན།
དེ་ནི་རྒྱས་བསྡུས་ཀྱི་ཁྱད་པར་ཡིན་ཞིང་། རྒྱས་པར་ན་འཕེལ་ཟད་འཐད་པར་
འགྱུར་བ་ནི། ཡན་ལག་བརྒྱད་པ་རང་གི་ལུགས་ལའང་འདོད་པ་གོང་དུ་ལུང་
དྲངས་པ་ལྟར་རོ། །འོ་ན་སྡུད་ཚུལ་ཇི་ལྟར་ཞེ་ན། རང་རྒྱུད་ཅན་ནི་རྐྱང་པ་རང་
རྟགས་གསལ། ཞེས་པའི་སྐབས་སུ་བཤད་རྒྱུད་ལས། ཉེས་གསུམ་རེ་རེ་ལའང་་
• 292 •



འཕེལ་དང་རབ་འཕེལ་མཆོག་འཕེལ་གསུམ་གསུམ་དང་། དེ་བཞིན་དུ་ཟད་པ་
ལའང་སྦྱར་བས་འཕེལ་ཟད་བཅོ་བརྒྱད་དུ་གསུངས་པ་ལ། ཡན་ལག་བརྒྱད་པ་
ལ་ཉེས་གསུམ་ལའང་འཕེལ་བ་དང་ཟད་པ་རྐྱང་པ་དང་སྦྱར་ཞིང་རབ་འཕེལ་
དང་མཆོག་འཕེལ་ལ་མ་སྦྱར་བས། རབ་འཕེལ་མཆོག་འཕེལ་ལ་སྦྱར་བའི་་་་་
འཕེལ་ཟད་བཅུ་གཉིས་པོ་རྒྱས་པར་མ་སྨོས་སོ། །དེས་ན་འཕེལ་ཟད་བདུན་ཅུ་
རྩ་བཞི་པོའི་སྟེང་ནས་བཅུ་གཉིས་ཕྲི་བས་འཕེལ་ཟད་དྲུག་ཅུ་རྩ་གཉིས་སུ་་་་་
བཤད་པ་ཡིན་ཅིང་ཟླ་ཟེར་ལས་ཀྱང༌། འཕེལ་ཟད་དྲུག་ཅུ་རྩ་གཉིས་སམ་རྩ་་་
གསུམ་དུ་བཤད་པ་ཡིན་ནོ། ། །
གསུམ་པ། བླ་གཉན་གྱི་ནད་མདོར་བསྟན་ནི། བླ་གཉན་ནད་ཀྱི་སྟེང་་
དུ་གང་ཞིག །བྱུང་བ་དེ་ཡང་དབྱེ་བ་གསུམ་འགྱུར་སྟེ། །ཞུགས་དང་་་
ལོག་དང་འདོམ་པ་ཞེས་སུ་བཤད། །ཅེས་པ་སྟེ་དེའི་དོན། བླ་གཉན་ཞེས་་
པ་ནད་སྔར་ཡོད་ཀྱི་སྟེང་དུ་ནད་གཞན་གང་ཞིག་བྱུང་བ་དེ་ལ་བྱ་ཞིང་དེ་ལ་་་
དབྱེ་བ་རྣམ་པ་གསུམ་དུ་འགྱུར་ཏེ། ཞུགས་པ་དང་ལོག་པ་དང་འདོམ་པ་ཞེས་
སུ་བཤད། ཅེས་པའོ། །
དེ་ལ་དང་པོ་ཞུགས་པ་སྟོན་པ་ནི། གཅིག་གི་གནས་སུ་ནད་གཞན་་་
ཞུགས་པ་དང། །ཞེས་པའི་དོན། ཉེས་གསུམ་གཅིག་གི་སྟེང་རེ་རེའི་གནས་སུ་
ནད་གཞན་ཞུགས་པ་དང་དགུ་ཞེས་པའོ། །རྒྱས་པར་རླུང་གི་གནས་སུ་མཁྲིས་་
པ་རྐྱང་པ་ཞུགས་པ་དང༌། བད་ཀན་རྐྱང་པ་ཞུགས་པ་དང་། བད་མཁྲིས་ལྡན་
པ་ཞུགས་པ་དང་། མཁྲིས་པའི་གནས་སུ་རླུང་རྐྱང་པ་ཞུགས་པ་དང༌། བད་་་་་
ཀན་རྐྱང་པ་ཞུགས་པ་དང་། བད་རླུང་ལྡན་པ་ཞུགས་པ་དང་། བད་ཀན་གྱི་་་
གནས་སུ་རླུང་རྐྱང་པ་ཞུགས་པ་དང་། མཁྲིས་པ་རྐྱང་པ་ཞུགས་པ་དང་། རླུང་
• 293 •



མཁྲིས་ལྡན་པ་ཞུགས་པ་རྣམས་པ་དགུའོ། །
གཉིས་པ། ལོག་པའི་བླ་གཉན་སྟོན་པ་ནི། རང་མ་ཞི་བར་གཞན་དུ་
ལོག་པ་དང་། །ཞེས་པ་སྟེ། དེའི་དོན། ཉེས་པ་གསུམ་གྱི་ནད་རང་ཉིད་མ་ཞི་་
བ་གཞན་དུ་ལོག་པ་དང་ཡང་རྣམ་པ་དགུ་ཞེས་པ་སྟེ། རྒྱས་པར་ན། རླུང་མ་ཞི་
བར་བད་ཀན་རྐྱང་པར་ལོག་པ་དང་། མཁྲིས་པ་རྐྱང་པར་ལོག་པ་དང༌། བད་་
མཁྲིས་ལྡན་པར་ལོག་པ་དང་། མཁྲིས་པ་མ་ཞི་བར་བད་ཀན་རྐྱང་པར་ལོག་པ་
དང༌། རླུང་རྐྱང་པར་ལོག་པ་དང་། བད་རླུང་ལྡན་པར་ལོག་པ་དང་། བད་་་་
ཀན་མ་ཞི་བར་རླུང་རྐྱང་པར་ལོག་པ་དང་། མཁྲིས་པ་རྐྱང་པར་ལོག་པ་དང་།
རླུང་མཁྲིས་ལྡན་པར་ལོག་པ་དང་དགུའོ། །
གསུམ་པ། འདོམ་པའི་བླ་གཉན་སྟོན་པ་ནི། ནད་སྣ་གཉིས་སུ་འཐབ་་
པ་དགུ་ཚན་གསུམ། །ཞེས་པའི་དོན། ནད་སྣ་གཉིས་སུ་འདོམ་ནས་འཐབ་པ་
དགུ་སྟེ། དེ་ལྟར་བླ་གཉན་གྱི་ནད་དགུ་ལ་ཚན་པ་གསུམ་ཞེས་པའོ། །དེའི་དོན་
རྒྱས་པར་ནི། རླུང་གིས་མཁྲིས་པའི་གནས་འཕྲོག་ནས་བད་ཀན་དང་འཐབ་པ་
དང༌། རླུང་གིས་བད་ཀན་གྱི་གནས་འཕྲོག་ནས་མཁྲིས་པ་དང་འཐབ་པ་དང་།
རླུང་གིས་རང་གནས་བཟུང་ནས་བད་མཁྲིས་ལྡན་པ་ལ་འཐབ་པ་དང་། དེ་་་་
བཞིན་དུ་མཁྲིས་པས་རླུང་གི་གནས་འཕྲོག་ནས་བད་ཀན་དང་འཐབ་པ་དང་།
མཁྲིས་པས་བད་ཀན་གྱི་གནས་འཕྲོག་ནས་རླུང་དང་འཐབ་པ་དང་། མཁྲིས་་་
པས་རང་གནས་བཟུང་ནས་བད་རླུང་ལྡན་པ་ལ་འཐབ་པ་དང་། དེ་བཞིན་དུ་
བད་ཀན་གྱིས་རླུང་གི་གནས་འཕྲོག་ནས་མཁྲིས་པ་ལ་འཐབ་པ་དང་། བད་་་་
ཀན་གྱིས་མཁྲིས་པའི་གནས་འཕྲོག་ནས་རླུང་དང་འཐབ་པ་དང་། བད་ཀན་་་་
གྱིས་རང་གནས་བཟུང་ནས་རླུང་མཁྲིས་ལྡན་པ་ལ་འཐབ་པ་དང་དགུའོ། །
• 294 •



སྡོམ་ཚིག་སྟོན་པ་ནི། བརྒྱ་དང་རྩ་གཅིག་གཙོ་བོའི་དབྱེ་བར་འདོད།
ཅེས་པ་དེའི་དོན། འཕེལ་ཟད་བདུན་ཅུ་རྩ་བཞིའི་སྟེང་དུ་རྟེན་བླ་གཉན་གྱི་་་་
ནད་ཉེར་བདུན་བསྣན་པས་བརྒྱ་དང་རྩ་གཅིག་ནི་གཙོ་བོའི་སྒོ་ནས་དབྱེ་བ་་་
བརྒྱ་རྩ་གཅིག་ཡིན་པར་འདོད། ཅེས་པའོ། ། །
༤ (གནས་ཀྱི་དབྱེ་བ་༡༠༡།）
གསུམ་པ། གནས་ཀྱི་དབྱེ་བ་བརྒྱ་རྩ་གཅིག་སྟོན་པའི་མདོར་བསྟན་ནི།
གནས་ཀྱི་སྒོ་ནས་དབྱེ་ན་ལུས་དང་སེམས། །ཞེས་པའི་དོན། གནས་ཀྱི་སྒོ་
ནས་སྤྱིར་དབྱེ་བ་ནི། ལུས་དང་སེམས་ལ་གནས་པ་གཉིས་ཡིན་ཞིང་། མདོ་་་་་
གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས། རང་བཞིན་གྱི་གནས་པ་་་
དང་གློ་བུར་བའི་ནད་དེ་རྣམས་ནི་ལུས་སེམས་ཀྱི་དབྱེ་བས་རྣམ་པ་གཉིས་ཡིན་
ཏེ། རིམས་དང་ཁྲག་དང་མཁྲིས་པ་དང་ལུད་པ་ལ་སོགས་པའི་གནས་ནི་ལུས་་
ཡིན་ལ། མྱོས་པ་དང་བརྒྱལ་བ་དང་སྐྱིད་ལུག་པ་དང་གདོན་དང་འབྱུང་པོ་་་་
དང་སྨྱོ་བ་དང་དྲན་པ་ཉམས་པ་དང་འདོད་ཆགས་དང་ཞེ་སྡང་ལ་སོགས་པའི་
གནས་ནི་སེམས་ཡིན་ནོ། དེ་ཡང་འདི་ལ་གནས་པ་ན་གནས་ཞེས་བཤད།
སེམས་ལ་གནས་པའི་ནད་སྟོན་པ་ནི། སེམས་ལ་གནས་པ་སྨྱོ་བྱེད་་་༌་་
རྗེད་བྱེད་གཉིས། །ཞེས་པའི་དོན། སེམས་ལ་གནས་པའི་ནད་ལ་ཡང་སྨྱོ་བྱེད་
དང༌། རྗེད་བྱེད་གཉིས་ཡིན་ཞེས་པའོ། །
ལུས་ལ་གནས་པའི་ནད་ཀྱི་མདོར་བསྟན་ནི། ལུས་ལ་གནས་པ་སྟོད་་་་
སྨད་ཕྱི་ནང་བཞི། །ཕྱི་ནང་ཀུན་ཁྱབ་ནད་དང་རྣམ་པ་ལྔ། །ཞེས་པའི་་་
དོན། ལུས་ལ་གནས་པའི་ནད་ནི་ལུས་ཀྱི་སྟོད་དང་ལུས་ཀྱི་སྨད་དང་། ལུས་ཀྱི་
ཕྱི་དང་ནང་ལ་གནས་པ་བཞི་དང་། ལུས་ཕྱི་ནང་ཀུན་ཏུ་ཁྱབ་པའི་ནད་དང་་་
• 295



རྣམ་པ་ལྔ་ཞེས་པའོ། །དེ་དག་རྒྱས་པར་བཤད་པའི་ནང་ནས་ཐོག་མར།
ལུས་སྟོད་ལ་གནས་པའི་ནད་སྟོན་པ་ནི། ལུས་སྟོད་དབང་པོ་མགོ་ལ་་
གནས་པ་ནི། །མགོ་མིག་རྣ་བ་སྣ་དང་མཆུ་སོ་ལྕེ། །ལྔ་བ་རྐན་ནད་གྲེ་
བ་ནམ་ཚོང་ནད། །གྲེ་བའི་ནད་ལ་ན་དང་འགགས་པ་དང༌། །མགུལ་
འགགས་ནད་དང་སྐད་འགག་རྣམ་པ་བཞི། །ནམ་ཚོང་སྤྱིར་གནས་་་་་
སྐོམ་དད་སྐྱིགས་བུ་དང་། །དབུགས་མི་བདེ་དང་ཡིག་འཆུས་ཆམ་པ་ལྔ། །
།སྤྱི་རུ་སྡོམ་པས་དབྱེ་བ་བཅོ་བརྒྱད་བཤད། །ཅེས་པ་སྟེ། དེའི་དོན་ལུས་་་
སྟོད་ཀྱི་ནང་ནས་མིག་གི་དབང་པོ་ལ་སོགས་པ་མགོ་ལ་གནས་པའི་ནད་ནི་ཡིན་
ཞེས། མདོར་བསྟན་མགོ་བོའི་ནད་དང་དེ་བཞིན་དུ་མིག་དང་རྣ་བ་དང་སྣ་དང་
མཆུ་དང་སོ་དང་ལྕེ་དང༌། སྐེའི་སྦ་བ་དང་། རྐན་གྱི་ནད་དང་དགུ། གྲེ་བ་དང་
ནམ་ཚོང་ནད་ཅེས་མདོར་བསྟན་གྲེ་བའི་ནད་ལ་དབྱེ་ན་ན་བ་དང་འགགས་པ་
དང་མགུལ་འགགས་ཀྱི་ནད་དང་སྐད་འགགས་ཀྱི་ནད་རྣམ་པ་བཞིའོ། །ནམ་་་
ཚོང་ལ་སྤྱིར་གནས་པའི་ནད་ནི་སྐོམ་དད་དང་སྐྱིགས་བུ་དང་དབུགས་མི་བདེ་
བ་དང་། ཡིག་འཆུས་དང་ཆམ་པ་དང་ལྔ་སྟེ་སྤྱི་རུ་སྡོམ་པའི་ལུས་སྟོད་ལ་གནས་
པའི་ནད་ལ་དབྱེ་བ་བཅོ་བརྒྱད་བཤད་ཅེས་པའོ། །གཞུང་མ་དག་པ་རྣམས་སུ།
རྐན་ནད་ལྦ་བ་གྲེ་བ་ནམ་ཚོང་ནད་ཅེས་འབྱུང་བ་མི་འཐད་དེ་ལྦ་བ་དང་རྒན་
གཉིས་ནད་ལ་བགྲང་བར་བྱ་ཞིང་། གྲེ་བ་དང་ནམ་ཚོང་མདོར་བསྟན་ཡིན་་་་
པས། གཞུང་དག་པ་རྣམས་སུ་སྦ་བ་རྐན་ནད་གྲེ་བ་ནམ་ཚོང་ནད། ཅེས་འབྱུང་
བ་ལེགས་སོ། །
ལུས་ཀྱི་ནང་ལ་གནས་པའི་ནད་སྟོན་པ་ནི། དོན་སྣོད་ནང་ལ་གནས་་
པའི་ནད་སྟོན་པ། །སྙིང་དང་གློ་བ་མཆིན་མཆེར་མཁལ་མ་དང༌། །ཕོ་
• 296 •



བ་མཁྲིས་པ་རྒྱུ་ལོང་སྒང་པ་དང་། །མངལ་དང་བསམ་སེའུའི་ནད་་་་
དང་བཅུ་གཅིག་གོ། །ཞེས་པའི་དོན། དོན་སྣོད་ལ་སོགས་པ་ལུས་ཀྱི་ནང་ལ་
གནས་པའི་ནད་སྟོན་པ་ནི། སྙིང་དང་གློ་བ་དང་མཆིན་པ་དང་མཆེར་པ་དང་
མཁལ་མ་དང་ཕོ་བ་དང་མཁྲིས་པ་དང་རྒྱུ་མ་དང་ལོང་དང་ལྒང་པ་དང་བཅུའི་
སྟེང་དུ་བུད་མེད་ལ་མངལ་དང་སྐྱེས་པ་ལ་བསམ་སེའུའི་ནད་དང་བཅུ་གཅིག་
གོ། །ཞེས་པའོ། །
ནང་དོན་སྣོད་སྤྱི་ལ་གནས་པའི་ནད་སྟོན་པ་ནི། དོན་སྣོད་སྤྱིར་གནས་
མ་ཞུ་གླང་ཐབས་སྐྲན། །སུར་ཡ་ཚད་འཁྲུ་རྒྱུ་གཟེར་རྣམ་པ་དྲུག །ཅེས་
པའི་དོན། དོན་སྣོད་སྤྱིར་གནས་པའི་ནད་ནི་མ་ཞུ་བ་དང་། གླང་ཐབས་དང་།
སྐྲན་དང་། སུར་ཡ་དང་། ཚད་འཁྲུ་དང་། རྒྱུ་གཟེར་དང་རྣམ་པ་དྲུག་ཅེས་པའོ།།
སྒོས་སུ་སྣོད་སྤྱིར་གནས་པ་སྟོན་པ་ནི། སྣོད་སྤྱིར་གནས་པ་འཁྲུ་སྐྱུག་
རྣམ་པ་གཉིས། །སྤྱི་རུ་བསྡོམ་པས་ནད་རིགས་བཅུ་དགུའོ། །ཞེས་པའི་
དོན་སྒོས་སུ་སྣོད་སྤྱིར་གནས་པའི་ནད་ནི་འཁྲུ་བ་དང་སྐྱུག་པ་རྣམ་པ་གཉིས་་་
ཡིན་ཞེས་པ་སྟེ། དོན་སྣོད་ཀྱི་ནད་སྤྱི་རུ་བསྡོམ་པས་ནང་གི་ནད་རིགས་བཅུ་་་
དགུ་ཡིན་ཞེས་པའོ། །
ལུས་ཀྱི་སྨད་ལ་གནས་པའི་ནད་སྟོན་པ་ནི། སྨད་ལ་གཞང་འབྲུམ་་་་་
མཚན་བར་བརྡོལ་བ་དང༌། །ཆུག་འགག་གཅིན་འགག་གཅིན་སྙི་རྣམ་
པ་ལྔ། །ཞེས་པའི་དོན། ལུས་ཀྱི་སྨད་ལ་གནས་པའི་ནད་ནི་གཞང་འབྲུམ་དང་
མཚན་བར་བརྡོལ་བ་དང་། རྟུག་འགག་དང་གཅིན་འགག་དང་གཅིན་སྙི་དང་
རྣམ་པ་ལྔ་ཞེས་པའོ། །
ལུས་ཀྱི་ཕྱི་ལ་གནས་པའི་ནད་སྟོན་པ་ལ། མདོར་བསྟན་དང་རྒྱས་བཤད་
• 297，



གཉིས་ཀྱི་མདོར་བསྟན་ནི། ཕྱིར་གནས་པགས་པ་ཤ་དང་རྩ་རུས་ཏེ། །ཞེས་
པའི་དོན། ལུས་ཀྱི་ཕྱིར་གནས་པ་ལ། པགས་པའི་ནད་དང་། ཤའི་ནད་དང་།
རྩའི་ནད་དང་། རུས་པའི་ནད་ཅེས་པའོ། ཏེ་ཞེས་པ་ནི་འོག་མ་འདྲེན་པའི་ཚིག་
གོ། ། །
རྒྱས་པར་བཤད་པའི་ནང་ནས་པགས་པའི་ནད་སྟོན་པ་ནི། པགས་པའི་
ནད་ལ་ཤ་བཀྲ་བས་ལྡགས་དང༌། །གཡན་པ་གླང་ཤུ་ཟ་ཀོང་ཤུ་བ་དང༌། །
།རེག་པའི་དུག་དང་མཛེར་པ་ངོ་ཁབ་དང་། །ནད་གཞན་ལྤགས་ལ་་་་
གྲམ་དང་བཅུ་རུ་བཤད། །ཅེས་པའི་དོན། པགས་པ་ལ་གནས་པའི་ནད་ལ་་
དབྱེ་ན་ཤ་བཀྲ་དང་བས་ལྡགས་དང་གཡན་པ་དང་གླང་ཤུ་དང་ཟ་ཀོང་དང་ཤུ་
བ་དང་རེག་པའི་དུག་དང་། མཛེར་པ་དང་། ངོ་ཁབ་དང་ནད་གཞན་པགས་་
པ་ལ་གྲམ་པ་དང་བཅུ་རུ་བཤད་ཅེས་པའོ། །
ཤ་ཡི་གནས་ཀྱི་ནད་སྟོན་པ་ནི། ཤའི་ནད་ལ་ཝ་བ་རྨེན་བུ་གཉིས། །
ནད་གཞན་ཤ་ལ་རྒྱས་དང་རྣམ་པ་གསུམ། །ཞེས་པའི་དོན་ཤའི་གནས་ཀྱི་
ནད་ལྔ་བ་དང་རྨེན་བུ་དང་གཉིས། ནད་གཞན་ཤ་ལ་རྒྱས་པ་དང་རྣམ་པ་་་་
གསུམ་ཡིན་ཞེས་པའོ། །སྐྱེའི་སྐབས་སུ་ཡང་ལྦ་བ་བཤད་པས་ཟློས་སམ་སྙམ་ན་
མ་ཡིན་སྟེ། དེ་ནི་སྐེའི་སྒོས་ཀྱི་ནད་ཡིན་ལ། འདིར་སྨོས་པ་ནི་ལུས་ཀྱི་ཆ་གཞན་
དུ་འབྱུང་བའི་ལྦ་བ་སྨོས་པ་ཡིན་ནོ། །
རྩའི་ནད་སྟོན་པ་ནི། རྩའི་ནད་ལ་རྩ་དཀར་རྩ་ནག་གཉིས། །ནད་་་
གཞན་རྩ་རུ་རྒྱུག་དང་རྣམ་པ་གསུམ། །ཞེས་པའི་དོན། རྩའི་ནད་ཀྱི་གནས་
ལ་རྩ་དཀར་གྱི་ནད་དང་རྩ་ནག་གི་ནད་དང་གཉིས། ནད་གཞན་རྩ་ལ་རྒྱུག་པ་
དང་རྣམ་པ་གསུམ་ཞེས་པའོ། །
• 298 •



རུས་ནད་ཀྱི་དབྱེ་བ་སྟོན་པ་ནི། རུས་པའི་ནད་ལ་དྲེག་ནད་རྐང་་་་
འབམ་གཉིས། །ནད་གཞན་རུས་ལ་ཞེན་དང་རྣམ་པ་གསུམ། །།ཞེས་པའི་
དོན། རུས་པའི་གནས་ཀྱི་ནད་ལ་དྲེག་ནད་དང་། རྐང་འབམ་གཉིས་དང་།
དེའི་སྟེང་དུ་ནད་གཞན་རུས་ལ་ཞེན་པ་དང་རྣམ་པ་གསུམ་ཞེས་པའོ། །
ཤ་རུས་ཀུན་ལ་ཁྱབ་པའི་ནད་སྟོན་པ་ནི། ཤ་རུས་ཀུན་ལ་ཁྱབ་པ་གྲུམ་
བུའི་ནད། ཞེས་པའི་དོན། ཤ་དང་རུས་པ་ཀུན་ལ་ཁྱབ་པའམ་གནས་པ་གྲུམ་་
བུའི་ནད་ཅེས་པའོ། །
སྡོམས་ཚིག་སྟོན་པ་ནི། སྤྱི་རུ་བསྡོམས་པས་ཉི་ཤུ་ཐམ་པའོ། །ཞེས་པ་
སྟེ། ལུས་ཀྱི་ཕྱིའི་ནད་རྣམས་སྤྱི་རུ་བསྡོམས་པས་ཉི་ཤུ་ཐམ་པའོ། །ཞེས་པའོ། །
ལུས་ཀྱི་ཕྱི་ནང་ཀུན་ཏུ་ཁྱབ་པའི་ནད་རིགས་ལ། མཁྲིས་པ་སྨུག་པོ་དམུ་
འོར་སྐྱ་རྦབ་གཅོང་། །ཚ་བ་སྡེ་དྲུག་འགྲམས་འཁྲུགས་རིམས་ནད་དང་།།
།འབྲུམ་བུ་ལྷོག་པ་སྦྱར་དུག་རྫི་ཟེར་དུག །ཤ་དུག་རླངས་དུག་མི་་་་
འཕྲོད་པ་ཡི་དུག །བཙན་དུག་ཁྱི་དུག་སྲིན་བུ་སྦྲུལ་གྱི་དུག །འབྱུང་པོ་
གཟའ་དང་མཛེ་འབྲས་མེ་དབལ་སྲིན། །མགོ་དང་བྱང་ཁོག་ཡན་ལག་
སྐེའི་རྨ། །སྤྱི་རུ་སྡོམས་པ་སུམ་ཅུ་རྩ་བདུན་ཏེ། །བརྒྱ་དང་རྩ་གཅིག་་་
གནས་ཀྱི་དབྱེ་བར་འདོད། །ཅེས་པའི་དོན། ལུས་ཀྱི་ཕྱི་ནང་གི་གནས་ཀུན་
ཏུ་ཁྱབ་པའི་ནད་ཀྱི་རིགས་ལ་མཁྲིས་པ་དང་། སྨུག་པོ་དང་། དམུ་ཆུ་དང་། འོར་
དང་། སྐྱ་རྦབ་དང་གཅོང་ཆེན་ཟད་བྱེད་དང་། ཚ་བ་མ་སྨིན་པ་དང་། རྒྱས་པ་་
དང་། སྟོངས་ཚད་དང་། གབ་ཚད་དང༌། རྙིངས་ཚད་དང༌། རྙོགས་ཚད་དང་སྡེ་
དྲུག འགྲམས་པ། འཁྲུགས་དང་རིམས་ཀྱི་ནད། འབྲུམ་བུ་དང༌། ལྷོག་པ་དང༌།
སྦྱར་དུག་དང་། རྫིའི་དུག་དང་། ཟེར་གྱི་དུག་དང༌། རླངས་དུག་དང་། ཤ་དུག་
• 299 •



དང་། མི་འཕྲོད་པའི་དུག་དང་། བཙན་དུག་དང༌། ཁྱི་དུག་དང་། སྲིན་བུའི་་་་
དུག་དང་། སྦྲུལ་དུག་དང་། འབྱུང་པོའི་གདོན་དང་། གཟའི་ནད་དང་། མཛེ་་་
ནད་དང་། འབྲས་དང་། མེ་དབལ་དང་། སྲིན་དང་། མགོའི་རྨ་དང་། དེ་་་་་
བཞིན་དུ་བྱང་ཁོག་ཡན་ལག་དང་སྐེའི་རྨ་སྟེ་ཕྱི་ནང་ཀུན་ཏུ་ཁྱབ་པའི་རིགས་་་
རྣམས་སྤྱི་རུ་བསྡོམས་པས་སུམ་ཅུ་རྩ་བདུན་ཡིན་ཞེས་པའོ། །དེ་ལྟར་སེམས་ལ་
གནས་པའི་ནད་གཉིས། ལུས་སྟོད་ལ་གནས་པ་བཅོ་བརྒྱད། དོན་སྣོད་ལ་གནས་
པ་ནང་གི་ནད་བཅུ་དགུ། སྨད་ལ་གནས་པའི་ནད་ལྔ། ལུས་ཀྱི་ཕྱི་ལ་གནས་པ་་
ཉི་ཤུ། ཕྱི་ནང་གི་གནས་ཀུན་ཏུ་ཁྱབ་པ་སུམ་ཅུ་རྩ་བདུན་ཏེ་དེ་ལྟར་བརྒྱ་དང་་
རྩ་གཅིག་ནི་གནས་ཀྱི་ནད་ཀྱི་དབྱེ་བར་འདོད་ཅེས་པའོ། །
༥ (རིགས་ཀྱི་དབྱེ་བ་༡༠༡།)
བཞི་པ་། རིགས་ཀྱི་དབྱེ་བ་བརྒྱ་རྩ་གཅིག་སྟོན་པ་ལ་མདོར་བསྟན་དང་་་་
རྒྱས་བཤད་གཉིས་ལས་མདོར་བསྟན་ནི། རིགས་ཀྱི་སྒོ་ནས་དབྱེ་ན་ཁོང་་་
ནད་དང༌། །རྨ་དང་ཚད་པ་ཐོར་བུའི་ནད་རིགས་བཞི། །ཞེས་པའི་དོན།
ནད་ཀྱི་རིགས་ཀྱི་སྒོ་ནས་དབྱེ་བ་འབྱེད་ན། ཁོང་ནད་དང་རྨའི་ནད་ཚད་པའི་
ནད་དང་། ཐོར་བུའི་ནད་དང་རིགས་བཞི་ཞེས་པའོ། །
རྒྱས་པར་བཤད་པ་ལ། དང་པོ་ཁོང་ནད་ཀྱི་དབྱེ་བ་ལ་ཡང་། མདོར་་་་་
བསྟན་དང་རྒྱས་བཤད་གཉིས་ཀྱི་མདོར་བསྟན་ནི། དང་པོ་ཁོང་ནད་སྒོ་ནས་
དབྱེ་བ་ལ། །མ་ཞུ་རྒྱུ་དང་འབྲས་བུ་གཅོང་ནད་གཉིས། །ཞེས་པའི་དོན།
ནད་རིགས་བཞིའི་དང་པོ་ཁོང་ནད་ཀྱི་སྒོ་ནས་དབྱེ་བ་ལ་རྒྱུ་དང་འབྲས་བུའི་་་
དབྱེ་བ་ནི་མ་ཞུ་བའི་རྒྱུ་དང་། མ་ཞུ་བའི་འབྲས་བུ་གཅོང་ནད་དང་རྣམ་པ་་་་
གཉིས་ཞེས་པའོ། །
• 300 •



མ་ཞུ་བའི་རྒྱུ་སྟོན་པ་ནི། མ་ཞུ་ངོ་བོ་རིགས་གྲོགས་དུས་ཀྱི་བཞི། །ཞེས་
པའི་དོན། ཁོང་ནད་ཀྱི་རྒྱུ་མ་ཞུ་བ་ལ་ངོ་བོ་དང་། རིགས་དང་། གྲོགས་དང་་་་
དུས་ཀྱི་སྒོ་ནས་དབྱེ་བ་དང་བཞི་ཡིན་ཞེས་པའོ། ། །
ཁོང་ནད་ཀྱི་འབྲས་བུ་དབྱེ་བ་སྟོན་པ་ནི། འབྲས་བུ་གཅོང་ནད་དབྱེ་་
བ་གསར་རྙིང་གཉིས། །ཞེས་པའི་དོན། མ་ཞུ་བའི་འབྲས་བུ་གཅོང་ནད་ཀྱི་ས་
དབྱེ་བ་ལ་གསར་པ་དང༌། རྙིང་པ་དང་རྣམ་པ་གཉིས་ཞེས་པའོ། །
གཅོང་ནད་གསར་པ་ལ་ཡང་མདོར་བསྟན་དང་རྒྱས་བཤད་གཉིས་ལས་
མདོར་བསྟན་ནི། གསར་པ་བད་ཀན་སྐྱ་བོ་སྨུག་པོ་དང༌། །མཁྲིས་པའི་་
ནད་དང་དུག་གཅོང་རྣམ་པ་བཞི། །ཞེས་པའི་དོན། གཅོང་ནད་གསར་པ་
ལ་དབྱེ་ན་བད་ཀན་སྐྱ་བོ་དང་སྨུག་པོ་དང་མཁྲིས་པའི་ནད་དང་། དུག་གཅོང་
དང་རྣམ་པ་བཞི་ཞེས་པའོ། །
དེ་དག་གི་ནང་ནས་བད་ཀན་སྐྱ་བོ་རྒྱས་པར་སྟོན་པ་ནི། སྐྱ་བོ་ལྷན་་་་་་
དང་ལྕགས་དྲེག་མེ་ཉམས་དང༌། །མགུལ་འགགས་གྲུམ་བུ་དཀར་པོ་་་
འཇུ་སྐེམས་དྲུག །ཅེས་པའི་དོན། བད་ཀན་སྐྱ་བོ་ལ་དབྱེ་ན། ལྷུན་གྱི་ནད་
དང་ལྕགས་དྲེག་དང་མེ་ཉམས་དང་། མགུལ་འགགས་དང་། གྲུམ་བུ་དཀར་པོ་
དང༌། འཇུ་སྐེམས་དང་རྣམ་པ་དྲུག་ཅེས་པའོ། ། །
སྨུག་པོའི་དབྱེ་བ་སྟོན་པ་ནི། སྨུག་པོ་བྱེར་རྒྱས་རྡོལ་རལ་འགྱིངས་་་
དང་འདྲིལ། །གབ་འཐབ་འོར་ལྷུང་གྲང་བ་ལྷིང་ཆད་བཅུ། །ཞེས་པའི་་
དོན། བད་ཀན་སྨུག་པོའི་ནད་ལ་དབྱེ་ན་བྱེར་བ་དང༌། རྒྱས་པ་དང་། གྱེན་དུ་
རྡོལ་བ་དང་། རལ་བ་ཐུར་དུ་ལྷུང་བ་དང་། འགྱིངས་པ་དང་འདྲིལ་བ་དང་།
གབ་པ་དང་། འཐབ་པ་དང་། འོར་དུ་ལྷུང་བ་དང་། གྲང་བ་ལྷིང་ཆད་དང་བཅུ།།
• 301 •



།ཞེས་པའོ། །
མཁྲིས་པའི་དབྱེ་བ་སྟོན་པ་ནི། མཁྲིས་པ་ཁ་ལུད་གནས་གྱུར་རྩ་རྒྱུག་
གསུམ། །ཞེས་པའི་དོན། མཁྲིས་པའི་ནད་ལ་ཁ་ལུད་དང་གནས་གྱུར་དང་། རྩ་
ལ་རྒྱུག་པ་དང་གསུམ། ཞེས་པའོ། ། །
དུག་གཅོང་གི་དབྱེ་བ་སྟོན་པ་ནི། དུག་གི་གཅོང་ལ་ཚ་སྦྱོར་གྲང་སྦྱོར་
གཉིས། །ཞེས་པའི་དོན། སྦྱར་དུག་གི་གཅོང་ལ་དབྱེ་ན་ཚ་སྦྱོར་དང་གྲང་སྦྱོར་
གཉིས་ཞེས་པའོ། །
གཅོང་ནད་རྙིང་པའི་དབྱེ་བ་སྟོན་པ་ནི། སྤྱི་དང་བྱེ་བྲག་གཉིས་ལས། དང་
པོ་སྤྱིའི་དབྱེ་བ་)སྟོན་པ་ནི། རྙིང་པ་སྐྲན་དང་དམུ་འོར་སྐྱ་རྦབ་བཞི། གཅོང་
ཆེན་ཟད་བྱེད་ནད་དང་རྣམ་པ་ལྔ། ཞེས་པའི་དོན་གཅོང་ནད་རྙིང་པ་ལ་དབྱེ་
ན་སྐྲན་སྤྱི་དང་དམུ་ཆུ་སྤྱི་དང་འོར་སྤྱི་དང་སྐྱ་རྦབ་སྤྱི་སྟེ་རྣམ་པ་བཞི་དང་་་་་་
གཅོང་ཆེན་ཟད་བྱེད་ཀྱི་ནད་དང་རྣམ་པ་ལྔ་ཞེས་པ་ནི། སྤྱིར་བསྟན་ཡིན་པས།
རིགས་ཀྱི་དབྱེ་བའི་གྲངས་ལ་བགྲང་བར་མི་བྱའོ། །
བྱེ་བྲག་ཏུ་བཤད་པའི་དོན། དང་པོ་སྐྲན་ནད་ཀྱི་དབྱེ་བ་སྟོན་པ་ནི། སྐྲན་
ལ་ཁྲག་མཁྲིས་ལྷེན་དང་རྡོ་ཡི་སྐྲན། །རླུང་སྲིན་རྩ་ཆུའི་སྐྲན་དང་་་་
བརྒྱད་དུ་བཤད། །ཅེས་པའི་དོན། སྐྲན་གྱི་ནད་ལ་དབྱེ་ན་ཁྲག་སྐྲན་དང༌། །
མཁྲིས་པའི་སྐྲན་དང་། ལྷན་སྐྲན་དང་། རྡོའི་སྐྲན་དང་། རླུང་སྐྲན་དང༌། སྲིན་་་
སྐྲན་དང་། རྩའི་སྐྲན་དང་། ཆུའི་སྐྲན་དང་རྣམ་པ་བརྒྱད་ཅེས་པའོ། །
དམུ་ཆུའི་དབྱེ་བ་སྟོན་པ་ནི། དམུ་ཆུའི་བྱེར་ཟགས་འཁྱིམས་ཆུ་རྡོལ་
ཆུ་བཞི། །ཞེས་པའི་དོན། དམུ་ཆུའི་ནད་ལ་དབྱེ་ན་བྱེར་བའི་ཆུ་དང་ཟགས་་་
པའི་ཆུ་དང་འཁྱིམས་པའི་ཆུ་དང་རྒྱུ་རྡོལ་གྱི་ཆུ་དང་རྣམ་པ་བཞི་ཞེས་པའོ། །
• 302 •



འོར་ནད་ཀྱི་དབྱེ་བ་སྟོན་པ་ནི། འོར་ལ་ཚ་བའི་འོར་དང་གྲང་འོར་་
གཉིས། །ཞེས་པའི་དོན། འོར་གྱི་ནད་ལ་དབྱེ་ན་ཚ་བའི་འོར་དང་གྲང་བའི་་་་
འོར་དང་རྣམ་པ་གཉིས་ཞེས་པའོ། ། །
སྐྱ་རྦབ་ཀྱི་དབྱེ་བ་སྟོན་པ་ནི། སྐྱ་རྦབ་གློ་སྙིང་མཆིན་མཆེར་ཆུ་སེར་ལྔ།
།ཞེས་པའི་དོན། སྐྱ་རྦབ་ཀྱི་ནད་ལ་དབྱེ་ན་གློ་བ་སྐྱ་རྦབ་དང་། སྙིང་སྐྱ་རྦབ་་་
དང་མཆིན་པ་སྐྱ་རྦབ་དང་མཆེར་པ་སྐྱ་རྦབ་དང་ཆུ་སེར་སྐྱ་རྦབ་དང་རྣམ་པ་
ལྔ་ཞེས་པའོ། །
གཞུང་གི་མདོར་བསྟན་གྱི་སྐབས་སུ་ཟད་བྱེད་བྱུང་བས། རྒྱས་བཤད་ཀྱི་་
སྐབས་སུ་ཡོང་རྒྱུ་ད་ལྟའི་གཞུང་ཕལ་ཆེ་བ་ལ་ཆད་འདུག་པ། ཟད་བྱེད་རླུང་
མཁྲིས་ཁྲག་དང་བད་ཀན་དང་། །བླ་གཉན་དང་ནི་རྣམ་པ་ལྔ་རུ་་་་
བཤད། །ཅེས་པ་གཅིག་འབྱུང་བ་རིགས་པས། གཅོང་ཆེན་ཟད་བྱེད་ལ་དབྱེ་ན།
རླུང་དང་མཁྲིས་པ་དང༌། ཁྲག་དང་། བད་ཀན་དང་། བླ་གཉན་དང་ལྔའོ། ། །
སྡོམ་ཚིག་སྟོན་པ་ནི། ཁོང་ནད་སྤྱི་སྡོམས་བཞི་བཅུ་རྩ་བརྒྱད་དོ། །
ཞེས་པའི་དོན་ཁོང་ནད་ཀྱི་རྒྱུ་མ་ཞུ་བ་ལ་བཞི། བད་ཀན་སྐྱ་བོ་ལ་དྲུག སྨུག་པོ་
ལ་བཅུ། མཁྲིས་པ་གསུམ། དུག་གཅོང་ལ་གཉིས། བྱེ་བྲག་སྐྲན་ལ་བརྒྱད་དང་།
དམུ་ཆུ་ལ་བཞི། འོར་ལ་གཉིས། སྐྱ་རྦབ་ལ་ལྔ།(ཟད་བྱེད་ལ་བཞི་）སྟོད་ལ་ཁོང་
ནད་སྤྱི་རུ་བསྡོམས་པས་དབྱེ་བ་བཞི་བཅུ་རྩ་བརྒྱད་དོ། ཞེས་པའོ། །
གཉིས་པ་རྨའི་མདོར་བསྟན་ནི། རྨ་ལ་ལྷན་ཅིག་སྐྱེས་དང་གློ་བུར་བ།
།ཞེས་པའི་དོན། རྨ་ལ་དབྱེ་ན་ལྷན་ཅིག་ཏུ་སྐྱེས་པའི་རྨ། གློ་བུར་བའི་རྨ་ཞེས་་
པའོ། ། །
རྒྱས་པར་བཤད་པའི་རྨའི་ནང་ནས་ལྷན་ཅིག་སྐྱེས་ཀྱི་རྨའི་དབྱེ་བ་སྟོན་པ་
，303 •



ནི། ལྷན་སྐྱེས་འབྲས་དང་རྨེན་བུ་སུར་ཡ་དང་། ཞེས་པ་གཞུང་མང་པོར་འབྱུང་
ཡང་རྐང་འབམ་ཆད་པ་མ་དག གཞུང་དག་པ་རྣམས་སུ། ལྷན་སྐྱེས་འབྲས་་་
རྨེན་སུར་ཡ་རྐང་འབམ་དང་། །མེ་དབལ་གཞང་འབྲུམ་རླིག་རླུགས་་་
མཚན་བར་རྡོལ། །ཞེས་པ་སྟེ། དེའི་དོན། ལྷན་སྐྱེས་ཀྱི་རྨ་ལ་དབྱེ་ན་འབྲས་་་
དང་རྨེན་བུ་དང་སུར་ཡ་དང་། རྐང་འབམ་དང་། མེ་དབལ་དང་། གཞང་་་་་་
འབྲུམ་དང་། རླིག་རླུགས་དང་། མཚན་བར་རྡོལ་བའི་རྨ་དང་བརྒྱད་ཅེས་པའོ། །
གློ་བུར་གྱི་རྨའི་མདོར་བསྟན་ནི། གློ་བུར་རྨ་ལ་གནས་དང་རིགས་ཀྱི་
དབྱེ། །ཞེས་པའི་དོན། གློ་བུར་གྱི་རྨ་ལ་གནས་ཀྱི་སྒོ་ནས་དབྱེ་བ་དང་། རིགས་
ཀྱི་སྒོ་ནས་དབྱེ་བ་ཞེས་པའོ། །
གློ་བུར་གྱི་རྨའི་རྒྱས་བཤད་ཀྱི་ནང་ནས་གནས་ཀྱི་དབྱེ་བ་སྟོན་པ་ནི།
གནས་ནི་མགོ་（སྐེ་)བྱང་ཁོག་ཡན་ལག་ལ། །ཞེས་པའི་དོན། རྨའི་གནས་་་
ནི་མགོ་སྐེ་དང་བྱང་ཁོག་དང་། ཡན་ལག་ལའོ། ཞེས་པའོ། ། །
རིགས་ཀྱི་རྒྱས་བཤད་ནི། རྨ་རིགས་བཤུས་བཅད་རྣམ་པར་བཅད་་་
པ་དང་། །འཕྱང་ལྷུང་ཕུག་གཤག་གྲུམས་པ་རྣམ་པ་བརྒྱད། །ཅེས་པའི་
དོན། རྨ་ལ་རིགས་ཀྱི་སྒོ་ནས་དབྱེ་ན་བཤུས་པ་དང་། བཅད་པ་དང་། རྣམ་པར་
བཅད་པ་དང་། འཕྱང་བ་དང་ལྷུང་བ་དང་། ཕུག་པ་དང་། གཤག་པ་དང་། །
གྲུམས་པ་དང་། རྣམ་པ་བརྒྱད་ཅེས་པའོ། །
སྡོམ་ཚིག་སྟོན་པ་ནི། སྤྱི་རུ་བསྡོམས་པ་དབྱེ་བ་བཅུ་དགུའོ། །ཞེས་་་
པའི་དོན། ལྷན་སྐྱེས་ཀྱི་རྨ་བརྒྱད་གློ་བུར་བའི་རྨ་བཅུ་གཅིག་སྟེ། སྤྱི་རུ་བསྡོམས་
པས་རྨ་ལ་དབྱེ་བ་བཅུ་དགུའོ། །ཞེས་པའོ། །
• 304 •



གསུམ་པ་ཚད་པའི་ནད་རིགས་སྟོན་པ་ནི། ཚ་བ་མ་སྨིན་རྒྱས་སྟོང་་་་
གབ་རྙིང་རྙོགས། །ཞེས་པ་སྟེ། ཚད་པའི་ནད་ལ་དབྱེ་ན་ཚ་བ་(མ་）སྨིན་པ་
དང་། རྒྱས་ཚད་དང་། སྟོང་ཚད་དང་། (གབ་ཚད་དང་)རྙིང་ཚད་རྙོགས་ཚད་
དང་དྲུག ཅེས་པའོ། །འགྲམས་སོགས་ཀྱི་མདོར་བསྟན་ནི། འགྲམས་འཁྲུགས་
རིམས་དུག་ཚད་ནད་རྣམ་པ་བཞི། །ཞེས་པའི་དོན། ཚད་པའི་ནད་ལ་་་་་་
འགྲམས་དང་། འཁྲུགས་དང་། རིམས་ཀྱི་ནད། དུག་ཚད་སོགས་ཚད་པའི་ནད་
རིགས་དང་རྣམ་པ་བཞི་ཞེས་པ་ཡིན་ལ་འདིར་དུག་ཚད་སྨོས་པ་ནི་དུག་ཚད་་་་
ཡང་ཚད་པའི་ཁོངས་སུ་གཏོགས་ཞེས་སྨོས་པ་ཡིན་གྱི་གྲངས་ལ་བགྲང་པ་ནི་མ་
ཡིན་ནོ། །དུག་ཚད་ཡང་ཚ་བའི་ཁོངས་སུ་འདུས་ལ། དེ་ཡང་མ་སྨིན་པ་ལ་་་་་་
སོགས་པ་གོང་དུ་བསྟན་པའི་ཁོངས་སུ་འདུས་པའི་ཕྱིར་རོ། །
འགྲམས་ཀྱི་དབྱེ་བ་སྟོན་པ་ནི། འགྲམས་ལ་ཕྱི་འགྲིམས་ནང་འགྲམས་
རྣམ་པ་གཉིས། །ཞེས་པའི་དོན། འགྲམས་ལ་དབྱེ་ན་ལུས་ཀྱི་ཕྱི་འགྲམས་པ་་་་
དང་། ནང་འགྲམས་པ་གཉིས་ཞེས་པའོ། ། །
འཁྲུགས་ཀྱི་དབྱེ་བ་སྟོན་པ་ནི། འཁྲུགས་ལ་རྒྱས་འཁྲུགས་སྟོང་་་་་་
འཁྲུགས་འཇམ་འཁྲུགས་གསུམ། །ཞེས་པའི་དོན། འཁྲུགས་ལ་དབྱེ་ན་རྒྱས་
འཁྲུགས་དང་། སྟོང་འཁྲུགས་དང་། འཇམ་འཁྲུགས་དང་གསུམ་ཞེས་པའོ། །
བཤད་རྒྱུད་འགའ་རེར་འཇམ་འཁྲུགས་སྟོང་འཁྲུགས་གསུམ་ཞེས་པ་བྱུང་ན་
ཡང་། གོ་རིམས་ནོར་ཏེ། མན་ངག་རྒྱུད་ཀྱི་འཁྲུགས་ཀྱི་དབྱེ་བ་སྟོན་པའི་སྐབས་
ནས་དབྱེ་བ་རྒྱས་འཁྲུགས་སྟོང་འཁྲུགས་འཇམ་འཁྲུགས་གསུམ། ཞེས་བཤད་་་་
པས་སོ། །
རིམས་ཀྱི་དབྱེ་བ་སྟོན་པ་ནི། རིམས་ལ་བལ་ནད་རྒྱུ་གཟེར་འབྲུམ་པ་
• 305 •



དང༌། །གག་ལྷོག་ཆམ་པ་ལྔ་སྟེ་བཅུ་དྲུག་གོ། །ཞེས་པའི་དོན། །རིམས་ཀྱི་
ནད་ལ་དབྱེ་ན་བལ་ནད་དང་རྒྱུ་གཟེར་དང་འབྲུམ་པ་དང་གག་ལྷོག་དང་ཆམ་
པ་དང་ལྔ་སྟེ། ཚད་པའི་ནད་རིགས་བཅུ་དྲུག་གོ། །ཞེས་པའོ། །རིམས་དང་ཆམ་
པ་མི་འདྲ་བ་ཡིན་ལ། ཆམ་པ་རིམས་ཀྱིས་ཁོངས་སུ་སྡུད་པ་ཇི་ལྟར་ཡིན་ཞེ་ན་་
རིམས་ཀྱི་སྒྲས་བཤད་གྲིབ་ཕོག་ཡམས་སུ་རིམས་ཀྱིས་འགོས་པའི་ཕྱིར་རིམས་་་
ཞེས་བྱའི་རྒྱུ་མཚན་མིང་དུ་བཏགས་ཞེས་བཤད་པས། ཆམ་པ་ཡང་གྲིབ་ཕོག་ན་
རིམ་གྱིས་འགོས་པས་རིམ་ཁོངས་སུ་བསྡུས་པ་ཡིན་ནོ། །
བཞི་པ་ཐོར་བུའི་ནད་ཀྱི་དབྱེ་བ་སྟོན་པ་ནི། ཐོར་བུ་སྐད་འགགས་་་་
སྐྱིགས་བུ་ཡི་ག་འཆུས། །སྐོམ་དད་དབུགས་མི་བདེ་དང་གླང་ཐབས་་་
སྲིན། །འཁྲུ་སྐྱུག་དྲི་མ་གཅིན་འགག་གཅིན་སྙི་དང༌། །ཚད་འཁྲུ་དྲེག་་
གྲུམ་ཆུ་སེར་རྩ་དཀར་དང༌། །པགས་པའི་ནད་དང་ཐོར་བུ་བཅོ་་་་
བརྒྱད་དོ། །ཞེས་པའི་དོན། ཐོར་བུའི་ནད་ལ་དབྱེ་ན་སྐད་འགགས་དང་་་་
སྐྱིགས་བུ་དང་ཡི་ག་འཆུས་པ་དང་སྐོམ་དད་ཆེ་བའི་ནད་དང་། དབུགས་མི་་་་
བདེ་བ་དང་གླང་ཐབས་དང་། སྲིན་གྱི་ནད་དང་འཁྲུ་བ་དང་སྐྱུག་པ་དང་། དྲི་
མ་འགག་པ་དང་། གཅིན་འགགས་པ་དང་། གཅིན་སྙི་བ་དང་ཚད་འཁྲུ་དང་་་་
དྲེག་དང་། གྲུམ་བུ་དང་ཆུ་སེར་དང་། རྩ་དཀར་དང་། པགས་པའི་ནད་དང་་་་
བཅས་པས་ཐོར་བུའི་ནད་བཅོ་བརྒྱད་ཅེས་པའོ། །
སྡོམ་ཚིག་ནི། བརྒྱ་དང་རྩ་གཅིག་རིགས་ཀྱི་དབྱེ་བར་འདོད། །ཅེས་
པ་སྟེ། ཁོང་ནད་བཞི་བཅུ་རྩ་བརྒྱད་དང་། རྨའི་ནད་རིགས་བཅུ་དགུ། ཚད་་་་་
ནད་བཅུ་དྲུག ཐོར་བུའི་ནད་བཅོ་བརྒྱད་དེ། དེ་ལྟར་བརྒྱ་དང་རྩ་གཅིག་་་་་
རིགས་ཀྱི་སྒོ་ནས་དབྱེ་བར་འདོད་ཅེས་པའོ། །
• 306 •



་
གོང་དུ་བཤད་པའི་ནད་བཞི་བརྒྱ་རྩ་བཞི་པོ་རེ་རེ་ལ་ཡང་གཞན་དབང་་
ལ་སོགས་པའི་དབྱེ་བ་བཞི་བཞི་ཡོད་པར་སྟོན་པ་ནི། དེ་ལྟར་ཉེས་པ་གཙོ་བོ་
གནས་རིགས་བཞི། །དབྱེ་བ་བཞི་བརྒྱ་རྩ་བཞིའི་ནད་ཡོད་དེ། དེ་ལ་་་
གཞན་དབང་བཅོས་ཀྱང་འཆི་བ་དང་། །ཀུན་བརྟགས་གདོན་ནད་་་་
རིམ་གྲོས་གྲོལ་བ་དང་། །ཡོངས་གྲུབ་མ་བཅོས་འཆི་ལ་བཅོས་པས་་་་
འཚོ། །ལྟར་སྣང་མ་བཅོས་རང་བཞིན་འཚོ་བ་བཞི། །གཅིག་ལ་བཞི་་་
སྦྱར་བཞི་བརྒྱ་རྩ་བཞིར་འགྱུར། །བསྡོམས་པས་སྟོང་དང་དྲུག་བརྒྱ་་་་
བཅུ་དྲུག་འགྱུར། །ཞེས་པའི་དོན་དེ་ལྟར་གོང་དུ་བསྟན་པའི་ཉེས་པའི་དབྱེ་
བ་བརྒྱ་རྩ་གཅིག གཙོ་བོའི་དབྱེ་བ་བརྒྱ་རྩ་གཅིག་གནས་ཀྱི་དབྱེ་བ་བརྒྱ་རྩ་་་་
གཅིག རིགས་ཀྱི་དབྱེ་བ་བརྒྱ་རྩ་གཅིག་སྟེ། བརྒྱ་རྩ་གཅིག་རྣམ་པ་བཞི་ཡོད་་་་
པའི་བརྒྱ་རྩ་གཅིག་པོ་རེ་རེ་ལ་ཡང་རྒྱས་པར་ན། དབྱེ་བ་བཞི་བརྒྱ་རྩ་བཞིའི་་་
ནད་ཡོད་དེ། དེ་ལས་བརྒྱ་རྩ་གཅིག་པོ་རེ་རེ་ལ་ཡང་གཞན་དབང་གི་ནད་་་་་་
བཅོས་ཀྱང་མི་ཕན་པར་འཆི་བ་བརྒྱ་རྩ་གཅིག་དང་ཀུན་བརྟགས་གདོན་གྱི་་་་
ནད་རིམ་གྲོས་གྲོལ་བ་བརྒྱ་རྩ་གཅིག་དང་ཡོངས་གྲུབ་ཚེའི་ནད་མ་བཅོས་ན་་་་
འཆི་བ་ལ་བཅོས་པས་འཚོ་བར་འགྱུར་བ་བརྒྱ་རྩ་གཅིག་དང་། ལྟར་སྣང་་་་་
འཕྲལ་གྱི་ནད་མ་བཅོས་པ་རང་བཞིན་དུ་གནས་པ་བཞག་པས་འཚོ་བ་བརྒྱ་རྩ་
གཅིག་སྟེ། དེ་ལྟར་བཞི་པོ་བརྒྱ་རྩ་གཅིག་པ་རེ་རེ་ལ་བཞིར་སྦྱར་བས་བརྒྱ་རྩ་་་
གཅིག་པ་རེ་རེ་ཡང་བཞི་བརྒྱ་རྩ་བཞི་འགྱུར་ཏེ། ནད་ཀྱི་དབྱེ་བ་སྟོང་དྲུག་བརྒྱ་
དང་བཅུ་དྲུག་དུ་འགྱུར་ཞེས་པའོ། ། །
བཤད་རྒྱུད་འགའ་རེར། དེ་ལྟར་ཉེས་པ་གཙོ་བོ་རིགས་གནས་བཞི། ཞེས་
འབྱུང་ཡང་། གཞུང་དག་པ་རྣམས་སུ་གནས་རིགས་བཞི་ཞེས་འབྱུང་བ་གོ་རིམ་
• 307 •



དང་མཐུན་ནོ། །ཕྱི་མ་རྒྱུད་ལས་གསོ་ཡུལ་ནད་ལ་བཞི་བརྒྱ་རྩ་བཞིར་གསུངས།
རྒྱས་པར་ཕྱེ་ན་སྟོང་དང་ཉིས་བརྒྱ་ཡོད། མདོ་རུ་བསྡུས་པས་བཅོས་དགོས་བརྒྱ་
རྩ་གཅིག ཅེས་བཤད་པའི་ནད་སྟོང་ཉིས་བརྒྱ་ཇི་ལྟར་ཡིན་ཞེ་ན། གཞུང་་་་
འདིའི་དོན། གསོ་ཡུལ་གྱི་ནད་བཞི་བརྒྱ་རྩ་བཞིའི་ནང་ནས་གནས་ཀྱི་དབྱེ་བ་་
བརྒྱ་རྩ་གཅིག་པོ་རླུང་མཁྲིས་བད་ཀན་གསུམ་གྱི་ཕྱེ་བས་སུམ་བརྒྱ་དང་གསུམ།
དེ་རེ་རེ་ཡང་ཀུན་བརྟགས་དང་། གཞན་དབང་དང་། ཡོངས་གྲུབ་དང་ལྟར་་་་
སྣང་སྟེ་བཞི་བཞིར་ཕྱེ་བས་སྟོང་དང་ཉིས་བརྒྱ་དང་། བཅུ་གཉིས་འབྱུང་སྟེ་་་
བཅུ་གཉིས་ནི་ཤུགས་ལ་བསྟན་ཏོ། ། །
མདོ་རུ་བསྡུས་པས་བཅོས་དགོས་བརྒྱ་རྩ་གཅིག་ཅེས་པ་ནི་གནས་ཀྱི་དབྱེ་
བ་བརྒྱ་རྩ་གཅིག་པོ་ཀུན་བརྟགས་ལ་སོགས་བཞིར་ཕྱེ་བའི་ནང་ནས་ཡོངས་་་་
གྲུབ་ཚེའི་ནད་བརྒྱ་རྩ་གཅིག་པོ་ཡིན་ཏེ། ཡོངས་གྲུབ་མ་བཅོས་འཆི་ལ་བཅོས་་
པས་འཚོ། ཞེས་པའི་དོན་དང་སྦྱར་བར་བྱའོ། །ཁ་ཅིག་ནད་སྟོང་ཉིས་བརྒྱ་་་་་
བགྲང་ལུགས། ཉེས་པ་གཙོ་བོའི་གནས་རིགས་བཞིའི་ནད་བཞི་བརྒྱ་རྩ་བཞི་པོ་
རེ་རེ་ཡང་རླུང་མཁྲིས་བད་ཀན་འདུས་པ་བཞི་བཞིར་ཕྱེ་བས་སྟོང་ཉིས་བརྒྱར་
འདོད་པ་ཡང་མི་འཐད་དེ། ཉེས་པའི་དབྱེ་བ་བརྒྱ་རྩ་གཅིག་གི་སྐབས་ཀྱི་ལྡན་
འདུས་རྣམས་དང་། གཙོ་བོའི་དབྱེ་བའི་འཕེལ་ཟད་ཀྱི་སྐབས་སུ་ལྡན་འདུས་་་
བཤད་པ་སོགས་དུ་མ་གཅིག་ལྡབ་པར་འགྱུར་བའི་ཕྱིར་རོ། །
༣ རྣམ་པའི་སྒོ་ནས་དབྱེ་བ།
གསུམ་པ་རྣམ་པའི་སྒོ་ནས་དབྱེ་བ་ལ་ཡང་རྒྱས་པར་བཤད་པ་དང་མདོར་
• 308 •



བསྡུས་པ་གཉིས་ཀྱི་རྒྱས་པར་བཤད་པ་སྟོན་པ་ནི། ། རྣམ་པའི་སྒོ་ནས་་
དཔག་ཏུ་མེད་པར་དབྱེ། །ཉེས་པ་གནོད་བྱ་ཉི་ཤུ་རྩ་ལྔ་ལ། །རྐྱང་པ་་་
ལྡན་འདུས་དུ་མའི་རིགས་འབྱུང་བས། །གྲངས་དང་མིང་གི་ངེས་་་་་
བསྟན་ཡོད་མ་ཡིན། །ཞེས་པའི་དོན། ནད་ཀྱི་རྣམ་པའི་སྒོ་ནས་དཔག་ཏུ་མེད་
པར་དབྱེ་བ་ཡོད་དེ་དཔེར་ན་ཉེས་པ་དང་གནོད་བྱ་ཉི་ཤུ་རྩ་ལྔ་ཡང་རྐྱང་པ་་་་
དང་། དེ་དག་ལ་ཡང་ལྡན་པ་དང་འདུས་པ་སྦྱར་བས་དུ་མའི་རིགས་སྦྱར་བས་
གྲངས་ངེས་པ་དང་མིང་གི་ངེས་བསྟན་ཡོད་པ་མ་ཡིན། ཞེས་པའོ། །གནོད་བྱ་་
ཉི་ཤུ་རྩ་ལྔ་པོ་དཔེར་བརྗོད་ཙམ་དུ་གསུངས་པ་ཡིན་གྱིས། དེ་དག་རྐྱང་པ་དང་།
ལྡན་པ་དང་འདུས་པའི་གྲངས་ཇི་ཙམ་ཡོད་པ་བརྩི་བར་ནུས་ན་ཡང་། ནད་ཀྱི་
དབྱེ་བ་མཐའ་དག་གི་ལྡན་འདུས་སོགས་སྦྱར་ནས་གྲངས་དང་མིང་གི་ངེས་་་་
བསྟན་ཡོད་པ་མ་ཡིན་ཞེས་པའི་དོན་ཡིན་ཏེ། ཉེས་གསུམ་ལ་སོགས་པའི་ནད་་
རིགས་ཀུན་ལ་རྐྱང་པ་དང་ལྡན་འདུས་དང་འཕེལ་ཟད་ལ་སོགས་པ་ཐམས་་་་
ཅད་ལ་སྦྱར་དུ་རུང་བས་ན་གྲངས་འདི་དང་མིང་གི་ངེས་པ་འདི་ཡིན་ཞེས་པ་་
བསྟན་དུ་མེད་ཞེས་པའོ། །
འདིའི་དོན་ལ་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས།
དེ་ལྟར་ནད་ཀྱི་མཚན་ཉིད་ཤེས་པར་བྱས་ནས། གང་ནད་མ་ལུས་པའི་རྣམ་་་་
པར་འགྱུར་བའི་མིང་ནས་བཟུང་བའི་ཚུལ་དུ་བསྟན་མོད་ཀྱིས་མིང་མེད་པའི་་
ནད་དག་ཀྱང་གསོ་བར་བྱ་སྟེ། གང་གི་ཕྱིར་ནད་གཞི་མེད་པ་ནད་ཀྱི་རྣམ་པར་
འགྱུར་བ་ཡོད་མི་སྲིད་དོ། །དེ་བས་འདིར་སྨྲས་པ་ནི། ནད་ལ་རྣམ་པར་མི་་་་
མཁས་ཞེས་ངོ་ཚ་ནམ་ཡང་མ་བྱེད་ཅིག ནད་ཀྱི་འགྱུར་བ་ཐམས་ཅད་ཀྱི་མིང་་
གི་ངེས་བསྟན་ཡོད་པ་མིན། ཞེས་བྱ་བ་སྟེ། ནད་ལ་རྣམ་པར་མི་མཁས་པ་སྟེ།
• 309 •



སྨན་པ་རྣམས་ཀྱིས་མིང་མི་ཤེས་པ་སྟེ། དེས་ངོ་ཚ་བར་མི་བྱ་བ་སྟེ། བདག་ནི་་་་
ནད་རྣམས་ཀྱི་མིང་མི་ཤེས་སོ། །ངོ་ཚ་བ་ཉིད་ནམ་ཡང་མ་བྱེད་ཅིག་ཅེས་པའོ། །
ཅིའི་ཕྱིར་ཞེ་ན་ནད་ཀྱི་འགྱུར་བ་ཐམས་ཅད་དེ། ནད་མ་ལུས་པ་རྣམས་ཀྱི་མི་་་
ཤེས་པ་འདི་དང་འདི་ཡིན་ཞེས་པ་བསྟན་པར་གནས་པར་ཡོད་པ་མ་ཡིན་ནོ། །
ཞེས་བཤད།
རྣམ་པའི་མདོར་བསྡུས་སམ་མཇུག་བསྡུ་བ་ནི། འོན་ཀྱང་ཉེས་པ་་་་་
གསུམ་ལས་ནད་མི་འདའ། །གནོད་བྱ་བཅུ་ལས་ན་བའི་གནས་མི་་་་༌་
འདའ། །དཔེར་ན་འདབ་ཆགས་བྱ་ཡིས་གར་འཕུར་ཀྱང་། །ནམ་་་་
མཁའི་མཐོང་ལས་འཕུར་ས་མེད་པ་བཞིན། །བད་རླུང་གྲང་ལ་ཁྲག་་་
མཁྲིས་ཚ་བས་ན། །དུ་མར་ཕྱེ་ཡང་ཚ་གྲང་གཉིས་སུ་འདུས། །ཞེས་པའི་
དོན་ནད་ཀྱི་གྲངས་དཔག་ཏུ་མེད་མོད། འོན་ཀྱང་རླུང་མཁྲིས་བད་ཀན་ཉེས་པ་
གསུམ་ལས་ནད་མི་འདའ་ཞིང་། ལུས་ཟུངས་བདུན་དང་དྲི་མ་གསུམ་སྟེ།
གནོད་བྱ་བཅུ་ལས་ན་བའི་གནས་མི་འདའ་སྟེ། དཔེར་ན་འདབ་ཆགས་བྱ་ཡིས་
ཕྱོགས་གར་འཕུར་ཀྱང་ནམ་མཁའི་མཐོངས་ལས་གཞན་དུ་འཕུར་ས་མེད་པ་་་
དང་འདྲ་བ་བཞིན་ནོ། །བད་རླུང་གཉིས་པོ་ནི་གྲང་བ་ཡིན་ལ། ཁྲག་མཁྲིས་་་་
གཉིས་པོ་ནི་ཚ་བ་ཡིན་པས་ན། ནད་རིགས་དུ་མར་ཕྱེ་ཡང་ཚ་གྲང་གཉིས་སུ་་
འདུས་ཞེས་པའོ། །
ནད་གནས་ཀྱི་སྤྱི་དོན་བདུན་པ།
• 310 •



༤ ནད་སོ་སོའི་དོན་སྟོན་པ།
སོ་སོའི་དོན་ལ་མདོར་བསྟན་དང་རྒྱས་བཤད་གཉིས་ལས། མདོར་བསྟན་
ནི། སོ་སོའི་དོན་ལ་རྒྱུ་དང་སྔར་ཚུལ་དང་། །ཚུལ་ཕྱེད་པ་དང་དཀྱེལ་་
དུ་གྱུར་པ་བཞི། །ཞེས་པའི་དོན། སོ་སོའི་དོན་ལ་དབྱེ་ན་(རྒྱུ་དང་།）སྔར་་་་་
ཚུལ་དང་། ཚུལ་ཕྱེད་པ་དང་། དཀྱེལ་དུ་གྱུར་པ་དང་བཞི་ཞེས་པའོ།
༡ ནད་སློང་བའི་རྒྱུ། །
རྒྱས་པར་བཤད་པའི་དང་པོ་རྒྱུ་སྟོན་པ་ནི། རྒྱུ་ནི་རང་རང་སྐྱེད་པའི་་
རྒྱུ་ཡིན་ཏེ། །ཞེས་པའི་དོན། ནད་བཞི་བརྒྱ་རྩ་བཞི་པོ་ལ་སོགས་པའི་རྒྱུ་ནི་་་་
ནད་རང་རང་སྐྱེད་པར་བྱེད་པའི་སྐྱེད་རྒྱུ་ཡིན་ཞེས་པ་ཏེ། ཞེས་པ་ནི་འོག་མ་་་
འདྲེན་པའི་ཚིག་གོ། །སྐྱེད་པའི་རྐྱེན་ཞེས་གཞུང་ཁ་ཅིག་ཏུ་འབྱུང་ཡང་གཞུང་་
དག་པ་རྣམས་སུ་སྐྱེད་པའི་རྒྱུ་ཞེས་འབྱུང་བ་ལེགས་སོ། །
༢ ནད་ཀྱི་སྔར་ཚུལ།
གཉིས་པ། ཚུལ་སྟོན་པ་ནི། སྔར་ཚུལ་ཞེས་བྱ་བྱེ་བྲག་གསལ་མིན་པ།
།ཞེས་པའི་དོན། ནད་སྔར་བྱུང་བའི་ཚུལ་མ་བརྟག་ཅེས་བྱ་བ་རྟོགས་པ་ལས་་་་
ཕྱིར་ལྡང་བར་འདོད་པས་ནད་ཀྱི་བྱེ་བྲག་གི་རྟགས་ཆུང་བས་གསལ་པོ་མིན་པ་
ཞེས་པའོ། །འདིའི་སྐབས་སུ་བརྒྱད་པའི་ནད་གནས་ཀྱི་ལེའུ་དང་པོའི་འགྲེལ་པ་
ཟླ་ཟེར་ལས། གང་གི་སྔར་བྱུང་ཚུལ་ཤེས་པས། ནད་ནི་འབྱུང་བར་འདོད་་་་
འགྱུར་ལ། བྱེ་བྲག་ཕྱེད་པར་མ་གྱུར་ལ། ནད་ཀྱི་ཚུལ་ནི་ཇི་བཞིན་པར། ཆུང་་་་
ཕྱིར་མཚན་ཉིད་མི་གསལ་བའོ། །ཞེས་བྱ་བ་ལ་སྔར་བྱུང་བའི་ཚུལ་མ་བརྟག་་་
• 311 •



གང་གི་ནད་ཀྱི་མཚན་མ་སྔར་བྱུང་བའི་ཚུལ་ཤེས་ཤིང་རྟོགས་པར་འགྱུར་བ་ནི།
ནད་འབྱུང་ཞིང་ཕྱིས་མི་ལྡང་བར་ནི་འདོད་པར་འགྱུར་ལ། རླུང་ལ་སོགས་པའི་
ནད་ཀྱི་བྱེ་བྲག་ཕྱེད་ཅིང་གསལ་བར་འགྱུར་ལ། རིམས་ལ་སོགས་པའི་ནད་ཀྱི་་
ཚུལ་ཕྱིས་ཇི་ལྟ་བར་འབྱུང་བའི་མཚན་ཉིད་ཇི་ལྟ་བ་འབྱུང་བའི་ནང་དུ་དེའི་་་
རྟགས་དང་མཚན་ཉིད་མི་གསལ་ཞིང་མངོན་དུ་མི་སྣང་བ་དེ་ནི་སྔར་འབྱུང་་་་
བའི་ཚུལ་ཕྱེད་པ་ཞེས་བྱའོ། །ཞེས་བཤད། །
༣ ནད་རྟགས་ཚུལ་ཕྱེད་པ། །
གསུམ་པ། ཚུལ་ཕྱེད་སྟོན་པ་ནི། ནད་རྟགས་གསལ་བར་གྱུར་པ་ཚུལ་
ཕྱེད་ཡིན། །ཞེས་པའི་དོན། ནད་གང་ཡང་རྟགས་གསལ་བར་གྱུར་པ་ན་ནད་
གང་ཡིན་གྱི་ཚུལ་ཕྱེད་པ་ཡིན་ཞེས་པའོ། །འདིའི་སྐབས་སུ་ཟླ་ཟེར་གྱི་གོང་གི་་
འགྲེལ་ཚིག་དེ་མ་ཐག་པར། དེ་ཉིད་གསལ་བ་ཉིད་གྱུར་པ། ཚུལ་ཕྱེད་པ་ཞེས་བྱ་
བར་བཤད། ཅེས་བྱ་བ་ལ། སྔར་བྱུང་བའི་ཚུལ་དེ་ཉིད་གསལ་ཞིང་བྱེ་བྲག་ཕྱེད་
པར་གྱུར་པ་ལ་ནི་ནད་ཀྱི་ཚུལ་ཕྱེད་པ་ཞེས་བྱ་བར་བཤད་དོ། །དབྱིབས་དང་་
གསལ་མངོན་རྟགས་དང་ནི། མཚན་ཉིད་མཚན་མ་རྣམས་ཡིན་ནོ། །ཞེས་བྱ་བ་
ལ། ནད་ཀྱི་ཚུལ་ཕྱེད་པ་དེའི་མིང་གི་རྣམ་གྲངས་སྒྲའི་ཚུལ་གཞན་གྱི་བསྟན་པ་
ནི་དབྱིབས་དང་གསལ་བ་ལ་སོགས་པ་ཞེས་བྱའོ་ཞེས་བཤད།
༤ དཀྱེལ་དུ་གྱུར་པ།
བཞི་པ། དཀྱེལ་ཆེར་གྱུར་པ་སྟོན་པ་ནི། རང་གནས་མཐར་ཕྱིན་་་་་
ཤུགས་རྫོགས་དཀྱེལ་ཆེར་འགྱུར། །ཞེས་པའི་དོན། ནད་གང་ཡང་རང་་་་་
རང་གི་གནས་སུ་མཐར་ཕྱིན་ཞིང་སྨིན་ནས་ཤུགས་རྫོགས་པ་ནི་དཀྱེལ་ཆེར་་་་
འགྱུར་བ་སྟེ་གཞི་ཆེ་བར་འགྱུར་ཞེས་པའི་དོན་ཏེ། འདིའི་སྐབས་སུ་ནད་གནས་
• 312 •



ལེའུ་དང་པོའི་འགྲེལ་པ་ཟླ་ཟེར་ལས། གང་གི་ནད་ཀྱི་དཀྱེལ་གྱུར་བས། ཇི་་་་་
བཞིན་རྗེས་སུ་འཕེལ་བར་འགྱུར། ནད་རྣམས་རྫོགས་ཤིང་མངོན་གྱུར་པ། སྐྱེས་
ཤིང་འོང་པ་དཀྱེལ་གྱུར་ཡིན། ཞེས་བྱ་བ་ལ། རྣམ་པ་གང་གི་རླུང་ལ་སོགས་་་་་
པའི་ནད་དཀྱེལ་དུ་གྱུར་ཅིང་གསོག་པ་དང་ཇི་ལྟ་བ་བཞིན་དུ་རྗེས་སུ་འཕེལ་་་
ཞིང་ཤས་ཆེར་སྐྱེས་པར་འགྱུར་བས་ནད་ཀྱི་ཚུལ་ལམ་དབྱིབས་ཀྱི་ཁྱད་པར་(སོ་
སོར་）སྐྱེས་ཤིང་ནད་རྣམས་རྫོགས་པར་གྱུར་ནས་མངོན་དུ་གྱུར་པ་དེ་ལ་ནི་་་་
དཀྱེལ་སྐྱེས་པ་ཞེས་བྱའོ། །ཡང་དེ་ཉིད་ནི་སྐྱེས་ཤིང་འོང་པ་ཞེས་ཀྱང་བྱ་སྟེ། དེ་
ཉིད་མཐར་ཕྱིན་པ་ཡིན་ཞེས་བཤད། །
དཀྱེལ་ཆེར་གྱུར་པ་དེ་ལ་ཡང་དབྱེ་བ་བཞི་ཡོད་པའི་མདོར་བསྟན་ནི། དེ་
ལ་རྣམ་གྲངས་བརྟག་པ་གཙོ་བོ་སྟོབས། །ཞེས་པའི་དོན་དཀྱེལ་ཆེར་གྱུར་
པ་དེ་ལ་རྣམ་གྲངས་དང་། རྟགས་དང་། གཙོ་བོ་དང་། སྟོབས་དང་བཞི་ཞེས་་
པའོ། ། །
དེ་ལས་རྣམ་གྲངས་སྟོན་པ་ནི། རྣམ་གྲངས་ནད་གྲོགས་ནང་ཚེགས་་་
དབྱེ་བ་སྟེ། །ཞེས་པའི་དོན། ཉེས་གསུམ་ལ་སོགས་པའི་ནད་ཀྱི་དབྱེ་བའི་རྣམ་
གྲངས་དང་ནད་དེ་དག་གི་གྲོགས་ནད་གཞན་དང་ནད་རྣམས་ཀྱི་ནང་ཚེགས་་
ཀྱི་དབྱེ་བ་སོ་སོར་ཤེས་པར་བྱ། ཞེས་པའོ། །སྟེ་ཞེས་པ་ནི་འོག་མ་འདྲེན་པའི་་་
ཚིག་གོ། །སྐབས་འདིར་ནད་གནས་ཀྱི་ལེའུ་དང་པོའི་འགྲེལ་པ་ཟླ་ཟེར་ལས། དེ་
ནི་གྲངས་བརྟག་གཙོ་བོ་དང་། སྟོབས་དང་དུས་ཀྱི་ཕྱེ་བ་ཡིན། ཞེས་བྱ་བ་ལ།
དཀྱེལ་སྐྱེས་པ་དེ་ནི་གྲངས་ལ་སོགས་པའི་དབྱེ་བས་རྣམ་པ་ལྔར་འགྱུར་བ་ཡིན་
ནོ། གྲངས་ནི་ཇི་ལྟར་འདི་ཉིད་ལས། རིམ་ནི་བརྒྱད་དུ་བཤད་པ་ཡིན། ཞེས་བྱ་
བ་ལ་དབྱེ་བ་ཡང་། ནད་གཞིའི་བསྟན་པ་འདི་ཉིད་ལས་རིམ་རྣམ་པ་བརྒྱུད་་་་
• 313 •



ཡོད་པར་བཤད་པ་ལྟ་བུ་ནི་རེ་ཞིག་གྲངས་ཀྱི་རྣམ་པར་བཤད་པ་ཡིན་ཏེ། ཡང་
དེ་བཞིན་དུ། ཁྲག་དང་མཁྲིས་པ་ནི་རྣམ་པ་གསུམ་དང་ལྡན་པ་ནི་རྣམ་པ་ལྔའོ།
ཞེས་བྱ་བ་ལ་སོགས་པ་ནི་གྲངས་ཡིན་པར་ཤེས་པར་བྱའོ། །ཞེས་བཤད། །
རྟགས་སྟོན་པ་ནི། བརྟག་པ་དེ་རྣམས་མ་འདྲེས་ཕྱེད་པ་ཡིན། །ཞེས་
པའི་དོན། ཇི་སྐད་དུ་བཤད་པའི་ནད་བརྟག་པའི་ཚུལ་དང་འཆད་པར་འགྱུར་
བའི་བརྟག་ཚུལ་དེ་རྣམས་ལ་ཞིབ་ཏུ་དཔྱད་པས་ནད་རྣམས་མ་འདྲེས་པར་་་་
ཕྱེད་དེ་ངོས་ཟིན་པ་ཡིན་ཞེས་པའོ། །འདིའི་སྐབས་སུ་ཟླ་ཟེར་གྱི་གོང་གི་འགྲེལ་
ཚིག་དེ་མ་ཐག་པར། ནད་རྣམས་ཕྱིར་ནི་བསྡུས་པ་ལས། ཆ་ཤས་དབྱེ་བ་བརྟག་
པ་ཡིན། ཞེས་བྱ་བ་ལ། རླུང་ལ་སོགས་པའི་ནད་ཐ་དད་མིན་པར་སྤྱིར་གཅིག་
ཏུ་བསྡུས་པ་ལས། ཆ་ཤས་སུ་དབྱེ་ཞིང་ཆ་རེ་རེ་བགོས་པ་ནི་བརྟག་པ་ཞེས་བྱའོ། །།
ཞེས་བཤད།
གཙོ་བོའི་དབྱེ་བ་སྟོན་པ་ནི། གཙོ་བོ་རང་རྒྱུད་ཅན་དང་གཞན་རྒྱུད་
ཅན། །དེ་ལ་སྔར་སྐྱེས་བླ་གཉན་བཅས་པའོ། །ཞེས་པའི་དོན། གཙོ་བོ་་་
རང་རྒྱུད་ཅན་ནི་ནད་རྐྱང་པ་གཞན་གྱི་དབང་དུ་མ་གྱུར་པ་དང་། གཞན་རྒྱུད་
ཅན་ནི་ནད་རྐྱང་པ་གཙོ་བོ་དེའི་འཁོར་དུ་ལྡན་པའི་ཚུལ་ཡིན་ཞིང་དེ་དག་ལ་་
ནད་གཞན་སྔར་སྐྱེས་པ་ནི་གཞན་རྒྱུད་ཅན་ཡིན་ལ་ཕྱིས་སྐྱེས་པ་ནི་བླ་གཉན་་་་
དང་བཅས་པའོ་ཞེས་པའི་དོན་ཏོ། །
འདིའི་སྐབས་སུ་མདོ་གནས་ལེའུ་བཅུ་གཉིས་པའི་འགྲེལ་པ་ཟླ་ཟེར་ལས།
གཉིས་འགྱུར་ཞེས་བྱ་བ་ཡིན་ཏེ། ནད་ནི་རང་རྒྱུད་གཞན་རྒྱུད་ལས། ནད་ནི་་་
རང་གི་རྒྱུད་དང་གཞན་གྱི་རྒྱུད་ཀྱི་རྣམ་པ་དག་པ་ལས་གཉིས་སུ་འགྱུར་ཏེ། དེ་
ལ་རང་གི་རྒྱུད་ནི་གཙོ་བོ་སྟེ་གཞན་གྱི་དབང་དུ་མ་གྱུར་པ་ཞེས་བྱ་བ་དང་དོན་
• 314 •



གཅིག་གོ། །གཞན་གྱི་རྒྱུད་ནི་འཁོར་གཞན་ཡོད་པ་དང་། གཙོ་བོ་མ་ཡིན་པ་་་
དང་། རྗེས་སུ་འབྲང་བ་མ་ཡིན་པ་ཞེས་བྱ་བ་མིང་གི་རྣམ་གྲངས་ཡིན་ནོ། །ཐ་་
མའང་གཉིས་ཡིན་ཏེ། སྔར་སྐྱེས་སྔ་མའི་ཚུལ་དུ་བཤད། ཕྱིས་སྐྱེས་པ་ནི་བླ་་་་་
གཉན་ཡིན་ཞེས་བྱ་བ་ལ། ཐ་མ་ནི་གཞན་རྒྱུད་ཅན་དེ། ཐ་མར་བསྟན་པ་ན་ཐ་
མ་སྟེ་གཞན་གྱི་རྗེས་སུ་འབྲང་བའོ། །དེ་ཡང་རྣམ་བ་གཉིས་ཡིན་ཏེ། སྔར་སྐྱེས་
བ་ནི་གཅིག་གོ། །གཉིས་པ་ནི་ཕྱི་ནས་སྐྱེས་པའོ། །དེ་ལས་གང་སྔོན་དུ་སྐྱེས་ཤིང་
སྔོན་དུ་བྱུང་བ་དེ་ནི་ནད་རྣམས་ཀྱི་སྔར་སྐྱེས་པའི་ནད་ཀྱི་ཚུལ་དུ་བཤད་དོ། །
གང་ཕྱིས་འབྱུང་ཞིང་ནད་ཀྱི་རྗེས་འབྲང་བའི་ནད་ནི་ནད་ཀྱི་བླ་གཉན་ཞེས་བྱ་
བ་ཡིན་ནོ། །རང་གནས་ཇི་བཞིན་གནས་པ་ནི། རང་རྒྱུད་ཅན་དེ་མཚན་ཉིད་་
གསལ། ཞེས་བྱ་བ་ལ། གང་རང་རྒྱུད་ཅན་དུ་གྲུབ་ཅིང་རང་ཉིད་གཙོ་བོར་གྱུར་
པ་དེ་ནི་མཚན་ཉིད་གསལ་བ་ཡིན་ཏེ། དེ་ནི་རང་གི་གནས་ན་གནས་ཤིང་་་་་་
མཚན་ཉིད་གསལ་བ་ཇི་ལྟ་བ་བཞིན་དུ་མངོན་པ་ཉིད་ཡིན་ཏེ། དེ་ནི་ཤེས་པར་
སླ་བ་ཡིན་ནོ། །གཞན་དག་དེ་ལས་གོ་ལྡོག་པ་ཞེས་བྱ་བ་ནི། གང་དེ་ལས་གཞན་
པ་སྔ་མའི་ཚུལ་དང༌། དེ་བཞིན་དུ་བླ་གཉན་ཞེས་བྱའི་ནད་དེ་ནི་རང་རྒྱུད་ཅན་
གྱི་ནད་དེ་ལས་གོ་ལྡོག་པ་སྟེ། རང་བཞིན་གོ་ལྡོག་པ་ཡིན་པས་རང་གི་གནས་ཇི་
བཞིན་དུ་གནས་པ་ལྟར། མཚན་ཉིད་གསལ་བ་མ་ཡིན་ལ་གཞན་གྱི་དབང་དུ་་
གྱུར་པས་ན། གཞན་རྒྱུད་ཅན་ཞེས་བྱའོ། །
ཅི་ནད་འབའ་ཞིག་རང་རྒྱུད་གཞན་རྒྱུད་ཀྱི་ཕྱེ་བའི་རང་གི་མཚན་ཉིད་ཇི་
ལྟ་བ་བསྟན་པ་བཞིན་དུ་ཤེས་པར་བྱ་བའམ། འོན་ཏེ་གཞན་དག་ཀྱང་དེ་བཞིན་
ཤེས་པར་བྱ་ཞེ་ན། དེའི་ཕྱིར་སྨྲས་པ། དྲི་མའང་དེ་བཞིན་ཤེས་པར་གྱིས་ཞེས་པ་
སྟེ། ནད་འབའ་ཞིག་རང་རྒྱུད་ཅན་དང་གཞན་རྒྱུད་ཅན་དུ་ཤེས་པར་བྱ་བ་་་་
• 315 •



འབའ་ཞིག་ཏུ་མ་ཟད་ཀྱིས། དྲི་མའི་བར་ཡང་རླུང་དང་མཁྲིས་པ་དང་བད་ཀན་
གྱི་རང་རྒྱུད་དང་གཞན་རྒྱུད་ཅན་དུ་ཤེས་པར་བྱའོ། །དེ་ནི་ནད་རེ་ལྡང་བ་ནི།
མ་ཡེངས་པས་ནི་ཤེས་པར་བྱ། ཞེས་བྱ་བ་ལ། ནད་དེ་རང་གི་གནས་ཇི་ལྟ་་་་
བཞིན་དུ་གནས་པས་ཉེས་པར་གསལ་བའི་རང་བཞིན་ཤེས་པར་བྱ་སྟེ། ནད་རེ་
རེ་ལྡང་ཞིང་རྣམ་པར་གཡོས་པ་ན། སྨན་པས་མ་ཡེངས་ཤིང་དེ་གཏད་པའི་་་་
སེམས་བསྡུས་པས་ལུང་དང་མངོན་སུམ་དུ་རྗེས་སུ་དཔག་པར་ཤེས་པར་བྱའོ། །
གཞན་དུ་ཡེངས་པས་ནི་མ་ཡིན་ནོ། །
དེ་ལ་ནད་རང་རྒྱུད་ཅན་ནི། རང་གི་སྐྱེས་པའི་མཚན་ཉིད་རྗེས་སུ་མཐུན་
པའི་སྨན་ལ་སོགས་པས་བདེ་བར་གསོ་བ་ནི། དེའི་མཚན་ཉིད་ཀྱི་དོན་བཤད་པ་
ཡིན་ཏེ། དེ་བས་ན་དེ་ཉིད་ཉེ་བར་ཞི་བའི་ཐབས་ཡིན་ནོ། །གཞན་རྒྱུད་ཅན་་་་་
ནད་རྣམས་ཞི་བར་བྱེད་པའི་ཐབས་དེ་དག་གང་ཞིག་ཡིན་ཞེ་ན་དེའི་ཕྱིར་སྨྲས་
པ་ནི། དེ་རྣམས་གཙོ་བོ་ཞི་བྱས་པས། ཞི་འགྱུར་ཞེས་བྱ་བ་སྟེ། གཞན་རྒྱུད་ཅན་
གྱི་ནད་རྣམས་ནི་གཙོ་བོ་མིན་པས། གཙོ་བོ་རང་རྒྱུད་ཅན་ཞི་ཞིང་གསོ་བ་བྱས་
པས་དེ་ཉེ་བར་ཞི་བར་འགྱུར་གྱིས། ལོགས་ཤིག་ཏུ་གསོ་བས་གསོ་དགོས་པ་ནི་
མ་ཡིན་ནོ། །ཞི་བར་མ་གྱུར་ན། དེ་བཞིན་ཕྱིས་ནས་གསོ་བར་བྱ། ཞེས་བྱ་བ་ལ།
གལ་ཏེ་གཙོ་བོའི་ནད་གསོས་ཀྱང་། གཙོ་བོ་མ་ཡིན་པའི་བླ་གཉན་དང་རང་་་་་
རྒྱུད་ཅན་མིན་པ་ཞི་བར་མ་གྱུར་ན་དེ་ཚེ་ནད་བླ་གཉན་དེ་ཡང་སྔ་མ་གསོས་་་་
པའི་རྗེས་ལ་གསོ་བར་བྱའོ། །དེ་བཏང་སྙོམས་སུ་མི་བཞག་སྟེ། དེ་ནི་གསོར་མི་
རུང་བ་མ་ཡིན་པའི་ཕྱིར་རོ། །འོན་ཏེ་བླ་གཉན་ཚབས་ཚེ་ན་མྱུར་པོ་ཞེས་བྱ་བ་
ལ། གལ་ཏེ་ནད་གཞན་དབང་ཅན་བླ་གཉན་ཞེས་བྱ་བ་ཚབས་ཆེ་ཞིང་སྟོབས་་
དང་ལྡན་ན་དེའི་ཚེ་བླ་གཉན་ལ་སོགས་པའམ་ནད་ཚབས་པོ་ཆེ་དེ་ཁོ་ནར་དང་
• 316 •



པོ་གསོ་བར་བྱའི། ཕྱིས་ནི་མ་ཡིན་ནོ་ཞེས་བྱའི་དོན་ནོ། །
དེ་ནད་ཀྱིས་གཟིར་བའི་ལུས་ལ་ཤས་ཆེར་གནོད་བྱེད་ཡིན་ཞེས་བྱ་བ་ལ། །
གང་གི་ཕྱིར་ནད་བླ་གཉན་དེ་ནི་སྔར་ནད་ཀྱིས་གཟིར་བའི་སྐྱེས་བུའི་ལུས་ལ་བླ་
གཉན་དེས་ཤས་ཆེར་གནོད་པར་བྱེད་པ་ཡིན་ཏེ། བླ་གཉན་ཕྱིས་འབྱུང་བ་ཡིན་
དུ་ཟིན་ཀྱང་། ནད་ཀྱི་ཉོན་མོངས་པ་ལུས་ལ་འབྱུང་བས་ཤིན་ཏུ་གནོད་པར་་་་་
བྱེད་པ་ཡིན་ཏེ། དཔེར་ན་གཅིན་འགགས་པས་ཐོར་བུ་བྱུང་བ་ལ་སོགས་པ་ལྟ་
བུའོ། །དེ་ལྟར་ན་གཞན་དབང་ཅན་གྱི་གཙོ་བོ་མིན་པ་སྟོབས་ཞན་པ་ནི་རང་
དབང་ཅན་གྱི་ནད་ལ་གསོས་པས་ཞི་བར་འགྱུར་བས། གཞན་དབང་ཅན་་་་་་
སྟོབས་ཆེ་ཞིང་ནད་ཚབས་ཆེ་བ་ནི། ཕྱིས་འབྱུང་བ་ཡིན་ཡང་བླ་གཉན་ཏེ་སྔ་མ་
སྔ་མ་གསོས་པས་ཞི་བར་མི་འགྱུར་ཏེ། དེ་མ་གསོས་ནད་ཚབས་ཆེ་བ་ཉིད་ཡིན་
པའི་ཕྱིར་རོ། །ཞེས་བཤད།
སྟོབས་ཀྱི་རྒྱས་བཤད་སྟོན་པ་ནི། ནད་སྟོབས་ཡུལ་དུས་རང་བཞིན་་་
ན་ཚོད་དང་། །ནད་ཁམས་ཟས་སྤྱོད་དབང་གིས་གཉིས་སུ་འགྱུར། །
ཞེས་པའི་དོན། ནད་ཀྱི་སྟོབས་དང་ས་ཕྱོགས་དང་ལུས་ཀྱི་ཡུལ་དང་། དབྱར་ལ་
སོགས་ནམ་ཟླའི་དུས་དང་། རང་བཞིན་ཉེས་པ་གསུམ་པོ་རྐྱང་པ་དང་། ལྡན་་
པ་དང་འདུས་པ་དབྱེ་བས་བདུན་དང༌། ན་ཚོད་ནི་བྱིས་པ་དང་རྒན་པོ་་་་་
སོགས་པ་དང་། ནད་ཀྱི་ཁམས་ནི་ས་དང་ཆུ་ལ་སོགས་པའི་བདག་ཉིད་ཅན། །
ཟས་དང་སྤྱོད་ལམ་གྱི་དབང་གིས་ནད་སྟོབས་ཆེ་བ་དང་སྟོབས་ཆུང་བ་གཉིས་
སུ་འགྱུར་ཞེས་པའོ། །
འདིའི་སྐབས་སུ་ནད་གནས་ཀྱི་ལེའུ་དང་པོའི་འགྲེལ་པ་ཟླ་ཟེར་ལས། རྒྱུ་
སོགས་མ་ལུས་ཕྱོགས་གཅིག་སྟོབས་ནི་ཆེ་ཆུང་ཤེས་པར་བྱ། ཞེས་བྱ་བ་ལ། ནད་
• 317 •



ཀྱི་རྒྱུ་ནི་ནད་གཞི་སྔར་བྱུང་བའི་ཚུལ་དང་། ཚུལ་ཕྱེད་པ་དང་། གོམས་པ་་་་་
རྣམས་མ་ལུས་པའམ་ཕྱོགས་གཅིག་ལས་སྟོབས་ཆེ་ཆུང་དང་བྱེ་བྲག་ཏུ་འགྱུར་་
བ་ཤེས་པར་བྱ་སྟེ། ནད་གཞི་ལ་སོགས་པ་བཞི་པོ་དག་ལས་ནུས་པའི་ཁྱད་པར་
ཐ་དད་པར་འགྱུར་ཞེས་དང་། མདོ་གནས་ལེའུ་བཅུ་གཉིས་པའི་འགྲེལ་པ་ཟླ་་
ཟེར་ལས། གནོད་བྱ་ཡུལ་དང་ཉམས་སྟོབས་དུས། མེ་དྲོད་རང་བཞིན་ན་ཚོད་
དང༌། སྙིང་སྟོབས་གོམས་དང་ཟས་རྣམས་ཀྱི། གནས་སྐབས་རྣམ་པ་ཐ་དད་པ།
འདི་དག་ཕྲ་མོ་ཡན་ཆད་བརྟག ནད་དང་སྨན་གྱི་ཚུལ་བརྟག་པས། གང་ཞིག་་
གསོ་བ་ལ་འཇུག་པ། དེ་ནི་ནམ་ཡང་འཁྲུལ་མི་འགྱུར། ཞེས་བྱ་བ་ཡིན་ཏེ། འདི་
དག་གི་མཚམས་སྦྱོར་མ་བྱས་པས། གནོད་བྱ་ལ་སོགས་པ་རེ་རེ་བཞིན་རང་་་་་
རྒྱུད་སོ་སོར་མ་ལུས་པར་རྟགས་ལ་ཇི་ལྟ་བ་བཞིན་དུ་ཤེས་པར་བྱ་བ་དང༌། དེ་
བཞིན་དུ་ནད་ཀྱང་ཤེས་པར་བྱ་བ་དང་། གནོད་བྱ་ལ་སོགས་པ་དེ་དང་དེ་་་་་་
རྣམས་ཕྲ་བ་དང་ཕྲ་བའི་ཡང་ཕྲ་བ་དང་། ཤིན་ཏུ་ཕྲ་ཞིང་ཤེས་པར་དཀའ་བ་་་
ཡན་ཆད་ཀྱི་གནས་སྐབས་ལེགས་པར་བརྟག་པའི་ཚུལ་སྣ་ཚོགས་པ་དང་། ནད་
དང་སྨན་ཚུལ་གྱི་བརྟག་ཅིང་ཡོངས་སུ་ཤེས་པར་བྱ་བ་ངེས་པར་བྱས་ནས་སྨན་
པ་རྣམས་ཀྱིས་གང་ཞིག་གསོ་ཞིང་། ནད་བསལ་བ་ལ་འཇུག་པ་དེ་ནི་དུས་ནམ་
ཡང་གསོ་བ་དང་སྨན་གྱི་སྦྱོར་བ་དེ་ལ་འཁྲུལ་ཞིང་ཉེས་པ་དང་ལྡན་པར་མི་་་་
འགྱུར་ཏེ། འདོད་པའི་དོན་རྫོགས་པར་བྱེད་པར་འགྱུར་རོ། ཞེས་བྱ་བའི་དོན་ཏེ།
ཡུལ་དེ་ལ་ལོག་པར་སྒྲུབ་པར་མི་འགྱུར་རོ། །དེ་ལ་གནོད་བྱ་ནི་ལུས་ཟུངས་དང་
དྲི་མ་རྣམས་སོ། །ཡུལ་ནི་ས་ཕྱོགས་ཀྱི་ཡུལ་དང་ལུས་ཀྱི་ཡུལ་ལོ། །དེ་ཡང་སྐམ་་་
ས་དང་རླན་ཅན་དང་གཉིས་ཀ་འདྲེས་པའི་དབྱེ་བས་དབྱེ་བའོ། །
ཉམས་སྟོབས་ནི་རྣམ་པ་གསུམ་སྟེ། ལྷན་ཅིག་སྐྱེས་པ་དང་དུས་ཀྱིས་སྐྱེད་
• 318 •



པ་དང༌། སྦྱོར་བས་སྐྱེད་པའོ། །དུས་ནི་རྣམ་པ་གསུམ་སྟེ་ཚ་བ་དང༌། གྲང་བ་་་
དང་། ཆར་གྱི་དུས་སོ། །མེ་དྲོད་ནི་རྣམ་པ་བཞི་སྟེ། སྙོམས་པ་དང་མ་སྙོམས་པ་
དང༌། དྲག་པ་དང་། ཞན་པའོ། །རང་བཞིན་བདུན་དང་། ནད་བཞི་རེ་རེ་དང་
གཉིས་གཉིས་དང་ཆ་མཉམ་པའོ། །ན་ཚོད་ནི་གསུམ་སྟེ། བྱིས་པ་དང་། དར་ལ་
བབ་པ་དང་། རྒན་པའོ། །སྙིང་སྟོབས་ནི་རྣམ་པ་གསུམ་སྟེ། སྟོབས་དང་རྡུལ་་་་
དང་མུན་པའི་དབྱེ་བས་སོ། །གོམས་པ་ནི་གསུམ་སྟེ། མཆོག་དང་བར་མ་དང་
ཐ་མའི་དབྱེ་བས་སོ། །ཟས་ནི་རྣམ་པ་གཉིས་ཏེ། ཕན་པ་དང་གནོད་པ་གཉིས་་
ཀྱིས་སོ། །དེ་ལྟ་བུའི་གནས་སྐབས་རྣམ་པ་བཅུ་སོ་སོར་བརྟག་པས་བརྟག་པ་
དང་། དེ་བཞིན་དུ་བཅུ་པོ་འདི་དག་ཉིད་ཀྱི་ཕྲ་མོ་ཤིན་ཏུ་ཞེས་པར་དཀའ་བའི་
གནས་སྐབས་ཡན་ཆད་བརྟག་པས་ཤེས་པར་བྱས་ན། དེ་གསོ་བ་ལ་ནམ་ཡང་་
འཁྲུལ་བར་མི་འགྱུར་གྱི་གལ་ཏེ་གནས་སྐབས་དེ་དག་སྨན་པས་མ་བརྟག་པར་
བྱེད་ན་ནི་ནད་པ་གསོད་པར་འགྱུར་བ་ཡིན་ནོ། །
ནད་དཀྱེལ་ཆེའམ་ཆུང་བ་དག ཕོག་སྙ་ལུས་ཉམས་ཆེ་ཆུང་ལས། གནོད་
པར་བྱེད་པར་སྣང་གྱུར་པས། དེ་ལ་མ་ཡེངས་ཉིད་དུ་གྱིས་ཞེས་བྱ་བ་ལ་ཕོག་སྟེ་
ཆེ་བ་དང་ལུས་ཀྱི་ཉམས་ཆེ་ལ། དང་པོར་ནད་དཀྱེལ་ཆེ་ཞིང་སྟོབས་དང་ལྡན་
པ་བྱུང་དུ་ཟིན་ཀྱང་སྟོབས་ཆུང་བ་ལྟ་བུར་ཤེས་པར་བྱ་སྟེ། ཅིའི་ཕྱིར་ཞེ་ན། །
སྙིང་སྟོབས་དང་ལུས་ཀྱི་ཉམས་ཤིན་ཏུ་ཆེ་བ་ཡིན་པའི་ཕྱིར། དེ་བཞིན་དུ་ཕོག་
སྙ་ཆུང་བ་དང་། ལུས་ཀྱི་ཉམས་ཤིན་ཏུ་ཆུང་བ་ལ་ནད་ཡང་བ་ཞིག་བྱུང་དུ་་་་
ཟིན་ཀྱང་ཆེ་བ་ལྟ་བུར་ཤེས་པར་བྱ་སྟེ། སྙིང་སྟོབས་དང་ལུས་ཀྱི་ཉམས་ཆུང་བ་
ཉིད་ཡིན་པའི་ཕྱིར་རོ། །དེ་ལྟར་ཕོག་སྙ་དང་ལུས་ཀྱི་ཉམས་ཆེ་བ་དང་ཆུང་བ་
ལས། ནད་ཀྱི་དཀྱེལ་ཆེ་བའམ། ཆུང་བ་གནོད་པར་བྱེད་པ་གཞན་དང་གཞན་་
• 319 •



དུ་སྣང་བར་འགྱུར་གྱི་ནད་ཀྱི་མཚན་ཉིད་ཇི་ལྟ་བ་བཞིན་དུ་མ་ཡིན་ནོ། །
ཞེས་པའི་སྒྲས་ནི་ནད་ཀྱི་དཀྱེལ་ཆུང་གཅིག་ཁོ་ནར་སྣང་བ་ནི་མ་ཡིན་ནོ། །
དེ་བས་ན་ནད་ཀྱི་སྐབས་འདིར། དང་པོར་ནད་གཞི་ནས་གཟུང་སྟེ། གནས་་་་
སྐབས་ཀུན་ལ་སྨན་པས་མ་ཡེངས་ཉིད་དུ་བྱ་དགོས་སོ། ཞེས་བྱའི་དོན་ཏོ། །
ཞེས་བཤད།
ཅེས་གསུངས་སོ། །ཞེས་པ་ནི། དེ་སྐད་ཅེས་ལེའུ་བཅུ་གཉིས་པ་གསུངས་
སོ་ཞེས་པའོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས་ནད་ཀྱི་དབྱེ་བ་བསྟན་པའི་ལེའུ་བཅུ་གཉིས་པའོ། །
ཞེས་པ་སྟེ་ལེའུ་བཅུ་གཉིས་པ་རྒྱས་པར་བཤད་ཟིན་ཏོ། །གནས་གཉིས་པ་་་་་
འཕེལ་འགྲིབ་ནད་ཀྱི་གནས་ལེའུ་ལྔའི་བདག་ཉིད་ཅན་གྱི་རྒྱ་ཆེར་འགྲེལ་པ་་་་
ལེགས་པར་བཤད་ཟིན་ཏོ། །
ནད་ཀྱི་སྒྲ་བཤད་ནད་གནས་ཀྱི་ལེའུ་དང་པོའི་འགྲེལ་པ་ཟླ་ཟེར་ལས།
ནད་དང་སྡིག་པ་རིམས་གནོད་བྱེད། འགྱུར་མེད་སྡུག་བསྔལ་མ་ཞུའི་སྐྱོན།
ཟད་བྱེད་འཚོ་དཀའ་འཁུན་གནོད་སྐྱེད། མིང་གི་རྣམ་གྲངས་རྒྱས་བཤད་དོ། །
ཞེས་བྱ་བ་ལ། ནད་ལ་སོགས་པའི་སྒྲ་ནི་གཅིག་གི་གཅིག་བཤད་པའི་རྣམ་གྲངས་
ཚིག་དོན་གཅིག་སྟོན་པར་བྱེད་པ་ཡིན་ཏེ། ཅིའི་ཕྱིར་ན་ནད་ཅེས་བྱ་ཞེ་ན་སྡིག་
པ་ལ་སོགས་པའི་མིང་གི་རྣམ་པས་སྡུག་བསྔལ་བ་ལ་སོགས་པའི་དོན་གྱི་ན་ནད་
ཅེས་བྱའོ་ཞེས་བཤད་དོ། ། ་
• 320 •



༤ བྱ་བ་སྤྱོད་ལམ་གྱི་གནས།
ད་ནི་གནས་གཉིས་པ་བྱ་བ་སྤྱོད་ལམ་གྱི་གནས་ལ་ལེའུ་གསུམ་ཡོད་པའི་་
ཐོག་མར་རྒྱུན་སྤྱོད་ཀྱི་ལེའུ་བཅུ་གསུམ་པ་བཤད་པར་བྱ་སྟེ། དེ་ལ་ཡང་སྤྱོད་་་་
ལམ་གྱི་ལེའུ་འདི་ཞུ་བ་དང་ཞུས་ལན་གཞུང་དོན་དངོས་དང་གསུམ་ལས། དང་
པོ་ཞུ་བ་ནི། དེ་ནས་དྲང་སྲོང་ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ། །།
ཀྱེ་དྲང་སྲོང་ཆེན་པོ་རིག་པའི་ཡེ་ཤེས་ལགས། །བྱ་བ་སྤྱོད་ལམ་གནས་
ལ་ཇི་ལྟར་བསླབ་པར་བགྱི། །འཚོ་མཛད་སྨན་པའི་རྒྱལ་པོས་བཤད་དུ་
གསོལ། །ཞེས་པ་དེའི་དོན། ནད་ཀྱི་དབྱེ་བ་གསུངས་ཟིན་པ་དེ་ནས་དྲང་སྲོང་་
ཡིད་ལས་སྐྱེས་ཀྱིས་སླར་ཡང་འདི་སྐད་ཅེས་ཞུས་སོ། །ཀྱེ་ཞེས་སྙན་གསན་ཕབ་
ནས། དྲང་སྲོང་ཆེན་པོ་རིག་པའི་ཡེ་ཤེས་ལགས། བྱ་བ་སྤྱོད་ལམ་གྱི་གནས་་་་་
རྣམས་ལ་ཇི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོ་ཆེན་པོས་་་་་
བཤད་དུ་གསོལ། ཞེས་ཞུས་པ་ལས། ཞེས་པ་ནི་མཚམས་སྦྱོར་གྱི་ཚིག་་་་༌་
གཉིས་པ་ཞུས་ལན་ནི། སྟོན་པས་གསུངས་པ། ཀྱེ་དྲང་སྲོང་ཆེན་པོ་ཉོན་་
ཅིག །ནད་ལ་གསོ་བར་བྱེད་པའི་གཉེན་པོ་ཡི། །བྱ་བ་སྤྱོད་ལམ་གནས་
ལ་བསླབ་པར་བྱ། །ཞེས་པའི་དོན། སྟོན་པས་དྲང་སྲོང་ཡིད་ལས་སྐྱེས་ལ་འདི་
སྐད་ཅེས་གསུངས་པ། ཀྱེ་ཞེས་བོས་ནས་དྲང་སྲོང་ཆེན་པོ་ཉོན་ཅིག ཉེས་གསུམ་
ལ་སོགས་པའི་ནད་ལ་གསོ་བར་བྱེད་པའི་གཉེན་པོ་སྤྱོད་ལམ་དང་ཟས་དང་་་་
སྨན་དང་དཔྱད་བཞི་ཡོད་པའི། དང་པོ་བྱ་བ་སྤྱོད་ལམ་གྱི་གནས་ལ་བསླབ་པར་
བྱ་བ་ཤེས་པར་གྱིས་ཞེས་པའོ། །
• 321 •



གསུམ་པ་གཞུང་དོན་དངོས་ལ། མདོར་བསྟན་དང་རྒྱས་བཤད་གཉིས་་་
ལས་མདོར་བསྟན་ནི། རྒྱུན་སྤྱོད་དུས་སྤྱོད་གནས་སྐབས་སྤྱོད་པ་གསུམ། །
ཞེས་པའི་དོན། བྱ་བ་སྤྱོད་ལམ་གྱི་གནས་ལ་ཉིན་རེ་བཞིན་རྒྱུན་དུ་སྤྱོད་པ་དང་།
དུས་སུ་སྤྱོད་པ་དང་། གནས་སྐབས་ཀྱི་སྤྱོད་པ་དང་གསུམ། ཞེས་པའོ། །
ལེའུ་བཅུ་གསུམ་པ། རྒྱུན་དུ་སྤྱོད་པའི་སྤྱོད་ལམ།
གཉིས་པ་རྒྱས་པར་བཤད་པའི་ནང་ནས། ཉིན་རེ་བཞིན་རྒྱུན་དུ་སྤྱོད་་་་
པའི་སྤྱོད་ལམ་གྱི་མདོར་བསྟན་ནི། དེ་ལ་ཉིན་རེ་རྒྱུན་དུ་སྤྱོད་པའི་ལས། །
ཚེ་རྐྱང་འཇིག་རྟེན་པ་དང་དམ་པའོ། །ཞེས་པའི་དོན། རྒྱུན་སྤྱོད་དེ་དག་་
ལས་ཉིན་རེ་བཞིན་རྒྱུན་དུ་སྤྱོད་པའི་ལས་ཚེ་རྐྱང་པའི་སྤྱོད་ལམ་དང་། འཇིག་
རྟེན་པའི་སྤྱོད་ལམ་དང་། དམ་པའི་སྤྱོད་ལམ་བསྟན་པ་དང་གསུམ། ཞེས་པའོ། །
༡ ཚེ་རྐྱང་པའི་སྤྱོད་ལམ།
ཚེ་རྐྱང་པའི་སྤྱོད་ལམ་ལ་ཡང་དགོས་ཆེད་བསྟན་པ་དང་། བསྲུང་བ་་་་་
བཅང་བར་བྱ་བ་དང་། ནད་མི་འབྱུང་བར་བྱ་བའི་ཐབས་དང་། འགྲོ་འདུག་་་་
སོགས་བྱ་བའི་ཐབས་དང་། གཉིད་ལོག་ཐབས་དང༌། ཉལ་པོ་སྤྱད་ཐབས་དང་།
བསྐུ་བྱུག་བྱ་བའི་ཐབས་དང་། རྩོལ་བ་སྤྱད་པར་བྱ་བའི་ཐབས་དང་། དྲིལ་ཕྱིས་
བྱ་བའི་ཐབས་དང་། ཁྲུས་བྱ་བའི་ཐབས་དང་། མིག་གི་ཉེས་པ་བསྲུང་བའི་་་་་
ཐབས་དང་། ནད་ལྔའི་དགྲ་ལ་སྐྱེལ་མ་བསྟེན་དགོས་པ་སྟོན་པ་དང་། སྤྱོད་པ་་
ཐམས་ཅད་སྙོམས་པར་སྤྱད་དགོས་པ་བསྟན་པ་དང༌། ཕན་ཡོན་བསྟན་པ་དང་
• 322 •



བཅུ་བཞི་ལས། དང་པོ་དགོས་ཆེད་བསྟན་པ་ནི། དང་པོ་ཚེ་རྐྱང་པ་ཡི་སྤྱོད་
ལམ་ནི། །རྟག་ཏུ་བདེར་གནས་འདོད་ཅིང་ཚེ་བསྲུང་ཕྱིར། །ཞེས་པའི་་
དོན། དང་པོ་ཚེ་རྐྱང་པའི་སྤྱོད་ལམ་སྟོན་པ་ནི། དུས་རྟག་ཏུ་བདེ་བར་གནས་་
པར་འདོད་ཅིང་དེའི་ཐབས་ཚེ་བསྲུང་བའི་ཕྱིར། ཞེས་པའོ། །འདིའི་ཐད་ཀྱི་་་་
མདོ་གནས་ལེའུ་གཉིས་པའི་འགྲེལ་པ་ཟླ་ཟེར་ལས། གཞུང་འདི་ལས་ནི་ཚེ་རྐྱང་
པར་བྱ་བའི་རང་བཞིན་ཅན་སྟོན་ལ་དེ་ཡང་རྣམ་པ་གཉིས་ཏེ། ཐོ་མལ་པར་་་་
བདེ་བར་གནས་པའི་འཇུག་པ་དང་ནད་འཇུག་པའོ། །དེ་བཀྲ་ཤིས་པའི་ཕྱིར་་་
དང་སྨྲ་བར་བྱ་བ་ཉུང་ཟད་ཅིག་ཡོད་པའི་ཕྱིར་དང་། ནད་པ་ལ་ཡང་དགོས་་་
པའི་ཕྱིར་ཐ་མལ་པར་བདེ་བར་གནས་པའི་འཇུག་པ་ཉིད་ཐོག་མར་བཤད་པ་
ཡིན་ཏེ། བདེར་གནས་ཚེ་ནི་བསྲུང་བའི་ཕྱིར། ཡུད་ཙམ་ཚང་ཕྱིར་གནས་ཏེ་་་་
ལང་། ཞེས་བྱ་བ་ལ། བདེ་བར་གནས་ཤིང་ནད་མེད་ལ་དབྱེ་བ་དེས་ནི་ཚད་ཅི་
ཙམ་དུ་འོས་པའི་སྲོག་བསྲུང་བའི་ཕྱིར་ཚང་པའི་ཡུད་ཙམ་ན་ལྡང་ཞིང་ལས་་་་
པར་བྱའོ། དེ་ལ་ཡུད་ཙམ་ནི་ཆུ་ཚོད་གཉིས་སོ། །ཚང་པ་ནི་མྱ་ངན་ལས་འདས་
པ་ལ་བྱ་ལ། དེའི་དོན་དུ་འདོན་པ་ལ་སོགས་པ་ཡང་ཚང་ཞེས་བྱའོ། །དེ་བྱ་བ་་
དང་འཚམས་པའི་ཡུད་ཙམ་ནི་ཡུད་ཙམ་ཚང་ཕྱིར་ཏེ། ཐུན་ཐ་མའི་ཆུ་ཚོད་་་་
གཉིས་སོ། །འདི་ནི་བདེ་བར་གནས་པའི་འཇུག་པའི་དབང་དུ་བྱས་པ་ཡིན་་་་་
པར་ཤེས་(པར་)བྱའོ། །ཞེས་བཤད།
གཉིས་པ། བསྲུང་བ་བཅང་བར་བྱ་བ་སྟོན་པ་ནི། སྨན་མཆོག་རིན་ཆེན་
གྲུབ་པའི་གསང་སྔགས་བཅང་། །ཞེས་པའི་དོན། སྨན་མཆོག་ཤུ་དག་དང་་
ཡུངས་དཀར་ལ་སོགས་པ་ནད་བསྲུང་བར་འགྱུར་བའི་སྨན་གྱི་ཐུམ་བུ་དང་། ས་
ལེ་སྦྲམ། རྡོ་རྗེ་ལ་སོགས་པ་རིན་པོ་ཆེ་དང་། ལྷ་གྲུབ་པའི་གསང་སྔགས་དང་་་
• 323 •



ལྡན་པའི་བསྲུང་མདུད་མགུལ་པ་དང་དཔུང་པ་ལ་སོགས་པར་བཅང་པར་བྱ་་
ཞེས་པའོ། །ཡང་ན་གྲུབ་པའི་དངུལ་ཆུ་ལ་སྦྱར་བའི་རྫས་ཀྱི་འཆི་མེད་ཀྱི་རིལ་བུ་
བཅང་པར་བྱ། ཞེས་པའོ། །
འདིའི་སྐབས་སུ་འབུམ་ནག་ཤག་མགོན་དཔལ་མགོན་སོགས་མཐུན་པར་
སྨན་མཆོག་ཅེས་པ་སྟེ། སྔོན་རྒྱ་གར་གྱི་ལྷོ་ཕྱོགས་ན། རྒྱལ་ཕྲན་གཅིག་ལ་གླང་པོ་
ཆེ་སྤོས་ཟན་བྱ་བ་སྤོས་ཟ་བ་གཅིག་ཡོད། དེས་མཚོ་ལ་རྩྭ་ཉམས་པ་ལྕི་བ་མཚོ་
ནང་དུ་སོང་བ། ཀླུ་བྲོས་ནས་མཚོ་སྐམ་པས་ཆར་ཆེད། ཡུལ་དེར་ཐན་པ་ཆེན་པོ་
བྱུང་བ་ལས། སྤྲ་སེ་ན་ལ་བརྟག་པས། འདི་ལྟར་ལན་འདུག་པས། ཀླུ་དེ་བཀུག་
ན་ཕན་ནོ་ཟེར་བས། གང་གི་ཁུག་བརྟག་པས། རིགས་སྔགས་གྲུབ་པའི་རྣལ་་་་
འབྱོར་པ་གཅིག་ཡོད་པ་དེས་བཀུག་ན་ཁུག་ཟེར་བས་རྣལ་འབྱོར་པ་དེ་་་་་་་་་
འགུགས་སུ་བཅུག་པས་ཀླུ་ཁུག་སྟེ་ཆར་བབས་སྐད། དེ་ལ་དགོས་པ་ཅི་ཡོད་ན།
སྨན་མཆོག་ཟོས་པའི་ནུས་པས་ལྕི་བ་ལས་ཀླུ་བྲོས་པའི་ནུས་པ་འབྱུང་། རིགས་
སྔགས་གྲུབ་པ་ལས་ཀླུ་ཁུགས་པའི་ནུས་པ་བྱུང་། ཀླུ་གཙུག་ན་རིན་ཆེན་ཡོད་་་་
པས་ཆར་ཆེ་བ་དང་འབབ་པའི་ནུས་པ་འབྱུང་བ་བཞིན་དུ། འདིར་ཡང་སྨན་་་་
མཆོག་ནི། ནད་དང་གདོན་གྱིས་མི་ཚུགས་པར་བསྲུང་བའི་སྨན་བཅང་པར་བྱ་
སྟེ། རིན་ཆེན་གསེར་དངུལ་ཟངས་ལྕགས་གཡུ་མུ་ཏིག་ཤེལ་བྱུ་རུ་བརྒྱད་གཙུག་
ཏུ་བཏགས། གྲུབ་པའི་སྔགས་ཡི་དམ་བསྙེན་པ་བསྐྱལ་བ་དང་བསྲུང་བའི་་་་་
སྔགས་ཟབ་མོ་བཅང་སྟེ། དེ་ལ་ནད་དང་གདོན་གྱིས་མི་ཚུགས་པའི་ནུས་པ་་་་
འབྱུང་བའོ། །ཞེས་བཤད་ནའང་། གཞུང་འདིའི་དངོས་བསྟན་གྱི་དགོངས་པ་
གོང་དུ་བཤད་པ་ལྟར་ཡིན་ཏེ། མདོ་གནས་ལེའུ་བཅུ་གཉིས་པའི་འགྲེལ་པ་ཟླ་
ཟེར་ལས། རིན་ཆེན་གྲུབ་པའི་གསང་སྔགས་དང་། སྨན་ཆེན་རྟག་ཏུ་བཅང་་་་
• 324 •



བར་བྱ་ཞེས་བྱ་བ་ལ། རིན་པོ་ཆེ་ནི་མརྒད་དང་པད་མ་ར་ག་དང་བཻཌཱུརྱ་དང་།
གསེར་ས་ལེ་སྦྲམ་དང་། རྡོ་རྗེ་ལ་སོགས་པའོ། །གྲུབ་པའི་གསང་སྔགས་ནི་རབ་
ཏུ་གྲུབ་པར་གྲགས་ཤིང་མཐུ་མངོན་དུ་སྣང་བའི་གསང་སྔགས་འཇིག་རྟེན་པ་་
དང་བསྟན་བཅོས་ལས་གྲགས་པའོ། །སྨན་ཆེན་པོ་ནི་ལག་ཤྲཱི མ་དང་། གུ་ཧ་་་
དང༌། ཛ་ཊི་ལ་དང་། ཤུ་དག་དང་། ཡུངས་དཀར་ལ་སོགས་པའོ། །རིན་པོ་ཆེ་
དང་། སྔགས་དང་སྨན་དེ་དག་ནི་མགོ་དང་། མགུལ་དང་། དཔུང་པ་ལ་་་་་་
བཏགས་ཏེ་བཅང་པར་བྱའོ། །ཞེས་བཤད། །
གསུམ་པ། ནད་མི་འབྱུང་བར་བྱ་བའི་ཐབས་སྟོན་པ་ནི། ནད་སློང་རྐྱེན་
གཉིས་དྲན་པས་རྟག་ཏུ་སྤངས། །ལུས་ངག་ཡིད་ལས་ཉེས་སྤངས་ཡང་
དག་བསྟེན། །ལྕེ་སོགས་དབང་པོ་མནར་དང་ཉམས་བདེར་མིན། །ཞེས་
པའི་སྐབས་སུ། འབུམ་ནག་དཔལ་མགོན་སོགས་མཐུན་པར། ནད་སློང་ཞེས་པ་
གསུམ་སྟེ། ནད་སྐྱེད་པའི་རྐྱེན་གསུམ་ཡོད་པའི་སྐྱེ་མཆེད་ལ་ཡང་། དུས། དབང་
པོ། སྤྱོད་ལམ་གསུམ་ཡོད་པའི་དུས་དམན་ལྷག་ལོག་པ་སྤང་དུ་མི་གཏུབ་པས། །
དབང་པོ་དམན་ལྷག་ལོག་པ་སྤངས་བར་བྱེད་པ་ལ། ལྕེ་ལ་སོགས་པའི་དབང་
པོ་ལ་གནོད་དེ། ནད་ལ་གནོད་པའི་ཟས་ཟ་བ་དང་ཕན་པ་མི་ཟ་བ་ལ་སོགས་་
དམན་པ་དང་ལོག་པ་སྤང་། རབ་ཏུ་ཉམས་བདེ་བ་ནི་ལྷག་པར་སྤོང་བའོ། །
སྤྱོད་ལམ་དམན་ལྷག་ལོག་པ་ནི་སྒོ་གསུམ་ཡང་དག་པར་སྐྱོན་མེད་པར་བསྟེན་
ཏེ་སྤྱོད་ལམ་ཀུན་དགེ་སྦྱོང་བཞིན་དུ་བྱའོ། །ཞེས་བཤད་ནའང་། སྐབས་འདིའི་
གཞུང་གི་དོན་མིན་ཏེ། ནད་སློང་བའི་རྐྱེན་གཉིས་སྟོན་དགོས་པ་ལ། ནད་སློང་
བའི་རྐྱེན་གསུམ་ཞེས་པས་དཔྱད་རང་འཁྲུལ་དུས་དབང་པོ་སྤྱོད་ལམ་དམན་་་་
ལྷག་(ལོག་）པ་སོགས་བཤད་པ་འདི་རྣམས་གསོག་ལྡང་ཞི་གསུམ་གྱི་སྐབས་་་་་
• 325 •



ཡིན་པས་གཞུང་འདིའི་སྐབས་སུ་འཆད་པར་བྱ་བ་མ་ཡིན་ནོ། །གཞུང་གི་དོན་
ཇི་ལྟར་ཡིན་ཞེ་ན། ནད་སློང་བའི་རྐྱེན་ཐུན་མོངས་པ་དང་ཁྱད་པར་བ་གཉིས་
དྲན་པས་རྟག་ཏུ་སྤང་བར་བྱ་ཞིང་། ལུས་དང་ངག་དང་ཡིད་ཀྱི་ལས་གསུམ་པོ་
ཤིན་ཏུ་ངལ་བར་གྱུར་པ་ནི་སྤང་བར་བྱ་བ་ཡིན་ལ། མི་ངལ་ཙམ་གྱི་བྱ་བ་ཡང་
དག་པར་བསྟེན་པར་བྱ་བ་ཡིན་ཞིང་ལྕེ་ལ་སོགས་པའི་དབང་པོ་ཁ་ཟས་ངན་པ་
ལ་སོགས་པས་གནོད་པ་དང་གནོད་པར་འགྱུར་བས་བསྟེན་པར་མི་བྱ་སྟེ།
བསྟེན་ན་ཉམས་བདེར་མིན། ཞེས་པ་དབང་པོ་རྣམས་བདེ་བར་མི་འགྱུར་ཞེས་
པའི་དོན་ཏོ། །
སློང་རྐྱེན་གཉིས་ནི། ནད་སློང་རྐྱེན་གཉིས་ཐུན་མོང་ཁྱད་པར་གཉིས།
ཞེས་པའི་དོན་གཉིས་པོ་ཡིན་ལ། དེ་དག་གི་རྒྱས་བཤད་ནི་གོང་དུ་བཤད་ཟིན་
ཏོ། །གཞུང་འགའ་ཞིག་ཏུ། ལྕེ་སོགས་དབང་པོ་སྣ་དང་ཉམས་བདེ་མིན། ཞེས་
འབྱུང་ཡང་། གཞུང་དག་པ་རྣམས་སུ། ལྕེ་སོགས་དབང་པོ་མནར་དང་ཉམས་་་
བདེ་བར་མིན། ཞེས་འབྱུང་བ་ལེགས་སོ། །སྐབས་འདིའི་དོན་ལ། མདོ་གནས་་་
ལེའུ་གཉིས་པའི་འགྲེལ་པ་ཟླ་ཟེར་ལས། ལུས་ངག་ཡིད་ཀྱི་སྤྱོད་པ་ནི། སྔ་ནས་་་
ངལ་ལས་ཟློག་པར་བྱ། ཞེས་བྱ་བ་ནི། ལུས་དང་ངག་དང་ཡིད་ཀྱི་སྤྱོད་པ་ཞེས་
པ་ལས་སུ་བྱ་བ་ནི་སྔ་ནས་དེ་ངལ་བར་མ་གྱུར་པའི་དང་པོ་ཉིད་ནས་ཟློག་པར་
བྱ་སྟེ། ཅི་ཙམ་གྱིས་ཤིན་ཏུ་དུབ་པར་མ་གྱུར་པ་དེ་ཙམ་ན་བཤོལ་བར་བྱའོ། །
དེས་ནི་འདི་སྐད་སྟོན་པ་ཡིན་ཏེ། ལུས་དང་ངག་དང་ཡིད་འགྲོ་བ་དང་་་་
བཀླགས་པ་དང་སེམས་པ་ལ་སོགས་པའི་ལས་རྣམས་ཇི་སྲིད་ཤིན་ཏུ་དུབ་པར་
མ་གྱུར་པ་དེ་སྲིད་ཀྱི་བར་དུ་བྱའོ། །ཞེས་པའི་དོན་ཏོ། །ཞེས་དང་། དབང་པོ་་
གཟིར་བར་མི་བྱ་ཞིང་། འདི་རབ་ཉམས་བདེ་བར་བྱ་བའང་མིན། ཞེས་བྱ་བ་ལ།
• 326 •



དབང་པོ་དེ་ལྕེ་ལ་སོགས་པ་ཁ་ཟས་ཤིན་ཏུ་ངན་པ་ལ་སོགས་པས་གནོད་ཅིང་་
གཟིར་བར་ཡང་མི་བྱ་ལ། ཡང་དབང་པོ་འདི་དག་ལོངས་སྤྱོད་ཀྱི་བདེ་བ་་་་་
འབད་པས་རྩོལ་ནས་འབད་པས་བསྟེན་ཅིང་རབ་ཏུ་བདེ་བའི་ཉམས་སུ་ཡང་་
མི་བྱའོ། །ཞེས་བཤད།
བཞི་པ། འགྲོ་འདུག་སོགས་བྱ་བའི་ཐབས་སྟོན་པ་ནི། ཐེ་ཚོམ་གྲུ་ཤིང་མི་
སྲུན་ཞོན་པ་དང༌། །གསོད་ས་ཆུ་ཆེན་མེ་ཡི་ཕུང་པོ་དང་། །གད་སྟེང་་
ཤིང་རྩེར་དབྱར་དགུན་འཛེག་འགྲོ་སྤང་། །སྡོད་ན་ས་བརྟག་འགྲོ་ན་་
ལམ་བརྟག་བྱ། །མཚན་མོ་དོན་ཆེན་དབྱུག་ཐོགས་གྲོགས་ལྡན་བྱ། །
ཞེས་པའི་དོན། བརླིང་མི་བརླིང་ཐེ་ཚོམ་པའི་གྲུ་ལ་འགྲོ་བ་དང་། ལྗོན་ཤིང་་་་
བརྟན་པོ་མ་ཡིན་པ་ལ་འཛེག་པ་དང༌། མི་སྲུན་པའི་རྟ་ལ་སོགས་པའི་བཞོན་པ་
ལ་ཞོན་པ་དང་། རྐུན་པོ་ལ་སོགས་པའི་གསོད་པས་གནས། ཆུ་ཆེན་པོ་ལ་རྐྱལ་
བ་དང་། མེའི་ཕུང་པོ་ཆེན་པོ་ལ་ཉེ་བར་འགྲོ་བ་དང་། གད་སྟེང་དང་ཤིང་གི་་
རྩེར་གོ་རིམ་བཞིན་དབྱར་དང་། དགུན་འཛེག་པ་དང་འགྲོ་བ་སྤང་བར་བྱ་བ་
ཡིན་ལ། སྡོད་ན་ཁང་ཁྱིམ་ལ་སོགས་པའི་ས་འཇིག་མི་འཇིག་བརྟག་པ་དང༌། །
འགྲོ་ན་ལམ་འཕྲང་ལ་སོགས་པ་བརྟག་པར་བྱ་ཞིང་མཚན་མོ་དོན་ཆེན་པོ་སྤྱོད་
པ་ལ་འགྲོ་བ་ན་ཡང་གཅན་གཟན་ལ་སོགས་པ་འཇིགས་པ་བསྲུང་བའི་ཕྱིར་་་་་
དབྱུག་པ་ཐོགས་པ་ལ་སོགས་པའི་གྲོགས་དང་ལྡན་པ་བྱ་ཞིང་། དོན་ཆུང་ངུ་ལ་
ནི་མཚན་མོ་ཐག་རིང་ལ་འགྲོ་བར་མི་བྱ། ཞེས་པའོ། །འདི་དག་གི་དོན་ལ་་་་
བརྒྱད་པ་མདོ་གནས་ལེའུ་གཉིས་པའི་འགྲེལ་པ་ཟླ་ཟེར་ལས། ཐེ་ཚོམ་བཅས་་་
པའི་གྲུ་ཤིང་ལ། བཞོན་པ་མི་སྲུན་བཞིན་མི་འཛེག ཞེས་པའི་དོན། ཐེ་ཚོམ་དང་
བཅས་པའི་གྲུ་ནི་ཕྱིང་མ་ལྷོད་ཅིང་རྙིང་པས་ཕ་རོལ་དུ་སྐྱེལ་མི་ནུས་པའོ། །དེ་
• 327 •



བཞིན་དུ་ཐེ་ཚོམ་དང་བཅས་པའི་ཤིང་ནི་དུག་ལ་སོགས་པའི་གདུག་པ་ཡོད་་་
པའམ། ལྷ་ལ་སོགས་པ་གནས་པའམ། ཆོག་ཏུ་ཉེ་བ་དག་ཏུ་འཛེག་པར་མི་བྱ་
ཞིང་། དེ་དག་གི་སྟེང་དུ་གནས་པར་མི་བྱའོ། །ཇི་ལྟར་ཞེ་ན། བཞོན་པ་མི་སྲུན་
ཞེས་བྱ་བ་ཡིན་ཏེ། དཔེར་ན་རྟ་མཆོག་ལ་སོགས་པའི་བཞོན་པ་མི་སྲུན་པ་ལ་་
ཞོན་དུ་མི་རུང་བ་དང་མཚུངས་སོ། །འདིས་ན་ཟུར་གྱི་བཞོན་པ་མི་སྲུན་པ་ལ་་
ཡང་ཞོན་པར་མི་བྱའོ། །ཞེས་སྟོན་པ་ཡིན་ནོ་ཞེས་དང་། གསོད་ས་འབྲོག་སྟོང་
ཁ་སྟོང་དང་། དུར་ཁྲོད་དུ་ནི་ཉིན་མོའང་མིན། ཞེས་བྱ་བ་ནི་གསོད་ས་ལ་་་་་་
སོགས་པའི་ཉིན་མོའང་བརྟེན་པར་མི་བྱའོ། །དེ་ལ་གསོད་ས་ནི་རྐུན་པོ་ལ་་་་་
སོགས་པས་གསོད་པའི་གནས་སོ། །འབྲོག་སྟོང་ནི་དགོན་པའོ། །ཁང་སྟོང་ནི་སྐྱེ་
བོ་མེད་པའི་ཁང་པའོ། །དུར་ཁྲོད་ནི་རོ་བསྲེགས་པའི་གནས་ཏེ། འདི་དག་དུ་་
ནི་ཉིན་པར་དུ་ཡང་བརྟེན་པར་བྱ་བ་མ་ཡིན་ན། མཚན་མོ་ལྟ་སྨོས་ཀྱང་ཅི་་་་
དགོས་ཞེས་དང༌། ཆུ་བོར་རྐྱལ་ཏེ་འགྲོ་མི་བྱ། ཞེས་བྱ་བ་ལ། ཆུ་བོ་སྟེ་ཀླུང་གི་ཆུ་
ཆེན་པོ་ལ་ལག་པ་གཉིས་ཀྱིས་རྐྱལ་ཞིང་བརྒལ་འགྲོ་བར་མི་བྱའོ། །ཆུ་སྲིན་དང་
རུས་སྦལ་ལ་སོགས་པས་གནོད་པར་འགྱུར་བའི་འཇིགས་པ་ཡོད་པའི་ཕྱིར་རོ། །
དེ་བཞིན་དུ་མེའི་ཕུང་པོ་ཆེན་པོའི་ཚོགས་ཀྱི་ཐད་དུ་འགྲོ་བར་མི་བྱའོ་ཞེས་དང་།
མཚན་མོ་དོན་ཆེན་དག་ལ་ནི། དབྱུག་ཐོགས་མགོ་དཀྲི་གྲོགས་ལྡན་བྱ། ཞེས་བྱ་
བ་ནི། མཚན་མོའི་དུས་སུ་ནི་འགྲོ་བར་མི་བྱའོ། །གལ་ཏེ་ཤིན་ཏུ་དོན་ཆེ་ཞིང་་་
གཏད་པའི་བྱ་བའི་ལས་ལ་འགྲོ་ཞིང་མཚན་མོ་རྒྱུ་བས་ངེས་པར་འགྲོ་དགོས་པ་
ཞིག་ཡིན་ན་དབྱུག་པ་དང་། མགོ་དཀྲི་བ་དང་། གྲོགས་ལྡན་པར་བྱ་ལ་འགྲོ་བ་
བྱའོ། །ཞེས་སྟོན་ཏེ། དོན་གྱི་ཤུགས་ཀྱི་ནི་མཚན་མོ་ངེས་པར་འགྲོ་སྟེ། མི་བྱར་་
མི་རུང་བའི་བྱ་བ་མ་ཡིན་པ་དོན་ཆུང་ངུ་དག་ལ་ནི་འགྲོ་བར་མི་བྱའོ། ཞེས་
• 328 •



སྟོན་ཏེ། དེ་ལ་བེར་ཁ་ཡོད་པས་ན་དབྱུག་པ་ཅན་ཏེ། སྦྲུལ་ལ་སོགས་པ་སྐྲག་་་
པར་བྱ་བའི་ཕྱིར། དབྱུག་པ་སྒྲ་དང་ལྡན་པ་བྱ་བ་དང༌། འགྱེལ་བ་ལས་བརྟན་་
པར་བྱ་བའི་ཕྱིར་དང་། དགྲ་བོ་ཟློག་པར་བྱ་བའི་ཕྱིར་བྱའོ། །མགོ་བོ་གཡོགས་
པས་ནི་མགོ་བོ་དཀྲིས་པ་ལྟར་སྟེང་ནས་འབབ་པའི་བྱ་དང༌། ཕྱེ་མ་ལེབ་དང་། །
འབུ་སྲིན་ལ་སོགས་པ་ལས་བསྲུང་བར་བྱ་བའི་ཕྱིར། གྲོགས་དང་ལྡན་པ་ནི།
རྐུན་པོ་དང་གནོད་སྦྱིན་དང་། སྲིན་པོ་དང་ཤ་ཟ་ལས་སོགས་པའི་འཇིགས་པ་
ལས་བསྲུང་བར་བྱ་བའི་ཕྱིར་བྱའོ། །ཞེས་བཤད། །
ལྔ་པ། གཉིད་ལོག ཐབས་སྟོན་པ་ནི། མཚན་གཉིད་མ་ལོག་རྩུབ་པས་
ཅི་བདེར་ལོག། །མ་ལོག་ནང་པར་སྨྱུང་བྱ་ཕྱེད་གཉིད་ལོག། །ར་རོ་་་་
སྟོབས་ཟད་མྱ་ངན་རྩོལ་བས་དུབ། །སྨྲ་མང་རྒས་དང་འཇིགས་པའི་
མི་རྣམས་ལ། །སོས་ཀ་རྩུབ་ཅིང་མཚན་མོ་ཐུང་བས་ན། །ལུས་ཀྱི་་་༌་
སྟོབས་འཕྲོག་རླུང་འཕེལ་འགྱུར་བའི་ཕྱིར། །ཉིན་པར་གཉིད་ལོག་་་་
སྣུམ་ལྕིར་འགྱུར་བས་ཕན། །གཞན་དུ་ཉིན་གཉིད་བད་ཀན་སྐྱེད་ཅིང་
སྐྲང་། །རྨོངས་བག་མགོ་ན་སྐྱིད་སྐྱུར་རིམས་འདེབས་འགྱུར། །གཉིད་
འཕེལ་སྐྱུག་དང་སྨྱུང་བྱ་བུད་མེད་བསྟེན། །གཉིད་ཡེར་འོ་མ་ཞོ་ཆང་་
ཤ་ཁུ་བཏུང་། །མགོ་བསྐུ་བྱ་ཞིང་རྣ་བ་སྣུམ་གྱིས་བཀང༌། །ཞེས་པའི་་་
དོན། མཚན་མོ་གཉིད་མ་ལོག་པ་ལས་རྩུབ་ཅིང་ཁམས་མ་བདེ་བར་གྱུར་པ་ན་
ཉིན་གཉིད་ཅི་བདེ་བར་ལོག་པར་བྱ་སྟེ། དེ་ཡང་གཉིད་ལོག་ཚུལ་གཉིད་མ་་་་
ལོག་པ་དེའི་ནང་པར་སྨྱུང་བ་བྱ་ཞེས་པ་ཟས་མ་ཟོས་པར་མཚན་མོ་ཇི་ཙམ་་་་་
གཉིད་ཆག་པ་དེའི་ཕྱེད་ཀྱི་ཚད་ཙམ་གཉིད་ལོག་པར་བྱ་ཞེས་པ་ཡིན་ལ། ཆང་
ལ་སོགས་པས་ར་རོ་བ་དང་། ལུས་ཀྱི་སྟོབས་ཟད་པ་དང་། མྱ་ངན་དང་ལུས་ཀྱི་
• 329 •



རྩོལ་བས་དུབ་པ་དང་། སྨྲ་བ་ཧ་ཅང་མང་པ་དང༌། རྒས་པ་དང་འཇིགས་པས་
ཉེན་པའི་མི་རྣམས་ལ་སོས་ཀའི་དུས་རྩུབ་ཅིང་མཚན་མོ་ཐུང་པས་ཉིན་གཉིད་
མ་ལོག་ན་ལུས་སྟོབས་འཕྲོག་ཅིང་རླུང་འཕེལ་བར་འགྱུར་བ་དེའི་ཕྱིར་ཉིན་་་་་
པར་གཉིད་ཅུང་ཟད་ལོག་ན་སྙམ་ཞིང་ལྕི་བར་འགྱུར་བས་ཕན་པ་ཡིན་ནོ། །
འདིའི་སྐབས་སུ་མདོ་གནས་ལེའུ་བདུན་པའི་འགྲེལ་པ་ཟླ་ཟེར་ལས། བདེ་བ་་་
དང་སྡུག་བསྔལ་བ་ལ་སོགས་པ་ནི་གཉིད་ལ་རག་ལུས་པ་ཡིན་ཏེ། གཉིད་་་་་་
ལེགས་པར་ལོག་པས་ནི་བདེ་བ་དང་སྦོམ་ཞིང་རྒྱས་པ་དང་སྟོབས་དང་། བུད་
མེད་ལ་ཕོད་པ་དང་། ཤེས་པ་དང་འཚོ་བ་འཕེལ་ཞིང་འབྱུང་བ་ཡིན་ལ།
གཉིད་ཉེས་པར་བསྟེན་པས་ནི་སྡུག་བསྔལ་དང་། སྐེམ་པ་དང་། སྟོབས་ཆུང་བ་
དང་། བུད་མེད་ལ་མི་ཕོད་པ་དང་། མི་ཤིས་པ་དང་། འཆི་བ་ཉིད་དུ་འགྱུར་་་་
བས་དེ་ལ་རག་ལས་ཞེས་པའོ། །ཞེས་དང་། ཡང་དེ་ཉིད་ལས། འཆི་བ་ཉིད་དུ་་
འགྱུར་བས་དེ་ལ་རག་ལས་ཞེས་པའོ། །ཞེས་དང་། ཡང་དེ་ཉིད་ལས། དུས་མིན་
ཧ་ཅང་ཐལ་ཆེས་དང་། གཉིད་ནི་ཀུན་ཏུ་འགོག་པ་དག བདེ་དང་ཚེ་ནི་ཉམས་
བྱེད་ཅིང་། དུས་མཚན་གཉིས་པ་ལྟ་བུ་ཡིན། ཞེས་དང་། ཚིལ་ཆེ་བད་ཀན་མང་
དང་སྣུམ། རྟག་ཟ་ཉིན་པར་གཉིད་མ་ལོག ཅེས་དང་། དུག་གིས་ཕོག་དང་་་་
ལྐོག་ནད་ཅན། མཚན་མོ་ནམ་ཡང་གཉིད་མ་ལོག། ཞེས་དང་། དེ་བས་མཚན་
མོ་དུས་བཞིན་དུ། ཅི་བདེར་གཉིད་ནི་ལོག་པར་བྱ། ཞེས་པ་ལ་སོགས་པ་རྒྱས་
པར་བཤད་དོ། །ཉིན་གཉིད་ཆག་པ་དང་ར་རོ་ལ་སོགས་བདུན་པ་དེ་དག་མ་་
གཏོགས་དེ་ལས་གཞན་དུ་ཉིན་མོ་གཉིད་ལོག་པ་ན་བད་ཀན་སྐྱེད་ཅིང་སྐྲང་བ་
དང་། རྨོངས་བག་སྟེ་དྲན་པ་མི་གསལ་བ་དང་མགོ་ན་བ་དང་སྐྱིད་པ་སྐྱུར་བ་
དང་། རིམས་ཀྱིས་འདེབས་པར་འགྱུར་བས་ཉིན་མོའི་གཉིད་སྤང་བར་བྱ་བ་
• 330 •



ཡིན་ནོ། །གཉིད་འཕེལ་ཞིང་ལྷག་པར་ཆེ་ན་སྐྱུགས་སྨན་བཏང་བ་དང་། སྨྱུང་
བ་བྱ་བ་དང་། བུད་མེད་བསྟེན་པར་བྱ་བ་ཡིན་ལ། གཉིད་ཡེར་ཏེ་མི་ཡོང་ན་འོ་
མ་དང་། ཞོ་དང་ཆང་དང་ཤ་ཁུ་བཏུང་བ་དང་མགོ་ལ་འབྲུ་མར་བསྐུ་བར་བྱ་
ཞིང་རྣ་བ་སྣུམ་གྱིས་དགང་པར་བྱའོ། །ཞེས་པ་ཡིན་ནོ། །
དྲུག་པ། ཉལ་པོ་སྤྱད་ཐབས་སྟོན་པ་ནི། ཉལ་པོ་སྐྱེ་གནས་མི་མཐུན་་་
བདག་པོ་ཅན། །མི་སྡུག་སྦྲུམ་མ་ཤུགས་ཞན་ཉེན་པ་དང་། །ཟླ་མཚན་
ལྡན་དུས་བཀན་བྱེད་འཁྲིག་པ་སྤངས། །དགུན་དུས་རོ་ཙ་དྲེགས་ཚེ་་་
དགག་པ་མེད། །སྟོན་དཔྱིད་ཞག་གཉིས་དབྱར་སོས་ཟླ་ཕྱེད་སྤྱད། །
གཞན་དུ་བུད་མེད་ལ་ཞུགས་དབང་པོ་ཉམས། །མགོ་འཁོར་དུས་མིན་
འཆི་བར་བྱེད་པ་ཡིན། །ཞེས་པའི་དོན། ཉལ་པོ་སྟེ་འཁྲིག་པ་བསྟེན་པ་ནི།
སྐྱེ་གནས་མི་མཐུན་པ་དུད་འགྲོ་ལ་སོགས་པ་དང་། བདག་པོ་ཅན་གྱི་བུད་མེད་
དང་སྐྱེ་མཆེད་ངན་པས་མི་སྡུག་པ་དང༌། སྦྲུམ་མ་དང་། ཤུགས་ཞན་ནད་ལ་་་
སོགས་པས་ཉེན་པ་དང་ཟླ་མཚན་དང་ལྡན་པའི་དུས་བཀན་བྱེད་ཅེས་བསྟན་་
པ་དེ། དེ་རྣམས་ལ་འཁྲིག་པ་སྤྱད་པ་སྤང་བར་བྱའོ། འདིའི་སྐབས་སུ་མདོ་་་་་
གནས་ལེའུ་བདུན་པའི་འགྲེལ་པ་ཟླ་ཟེར་ལས། བཀན་མིན་ཞེས་བྱ་བ་ནི་བཀན་
མ་ཡིན་པ་སྤང་བ་སྟེ། དོན་གྱིས་ན་བཀན་ཏེ་བསྟེན་པར་འདོད་པ་ཡིན་ནོ། །
ཞེས་དང་། མི་སྡུག་སྤྱོད་པ་སྟེ་ངང་ཚུལ་ངན་ཅིང་མི་རིགས་པ་དང་ལྡན་པ་ཡང་
སྤང་བར་བྱའོ། །ཞེས་དང་། དེ་བཞིན་དུ་རིགས་གཞན་ཏེ་རབ་ཏུ་བྱུང་བའམ།
རིགས་ཤིན་ཏུ་མཐོ་བ་དག་ཀྱང་སྤང་བར་བྱའོ་ཞེས་པ་དང་། བསྡུས་པ་ལས།
ཚེ་འདོད་སྐྱེས་པ་བུད་མེད་ཀྱང་། བཅུ་དྲུག་ལོན་པ་ཚུན་ཆད་དང་། བདུན་་་་་
བཅུ་ལོན་པ་ཕན་ཆད་ནི། ཀུན་སྦྱར་བྱ་བར་མི་རིགས་སོ། །རབ་གཞོན་མ་་་་་
• 331 •



རྫོགས་ལུས་ཟུངས་ཀུན། བུད་མེད་ལ་ནི་ཟད་འགྱུར་ཏེ། རྟིང་ཀ་ཆུང་ངུའི་ཆུ་་་
བཞིན་དུ། མོད་ལ་ཉེ་བར་སྐམ་པར་འགྱུར། དཔེར་ན་ཤིང་ནི་སྐམ་གྱུར་ཅིང་།
འབུས་ཟོས་རྣམ་པར་རེངས་པར་ནི། རེག་ན་མྱུར་དུ་འཇིག་པར་འགྱུར། རྒན་
པོ་བུད་མེད་དེ་བཞིན་དུ། ཤུགས་བཀག་གྱུར་པ་དག་གིས་ཀྱང་། གཅིན་ནད་་་་
རྡེའུ་འཕེལ་བ་ནི། རབ་རིབ་ལ་སོགས་ནད་སྐྱེད་ཅིང་། དབང་པོ་བཅོམ་པ་ཐོབ་
པར་འགྱུར། ཞེས་བཤད། ནམ་ཟླ་དགུན་གྱི་དུས་རོ་ཙའི་སྦྱོར་བ་བྱས་པའམ།
དྲེགས་པ་བདོ་པའི་ཚེ་འཁྲིག་པ་སྤྱོད་པ་དགག་པ་མེད་ཅེས་པའོ། །གཞུང་་་་་་
འགའ་ཞིག་ཏུ། དགུན་དུས་རོ་ཙ་གྲགས་ཚེ་ཞེས་འབྱུང་ཡང་མ་དག རོ་ཙ་་་་་
དྲེགས་ཚེ་ཞེས་བྱ་བ་དག་པ་ཡིན་ཏེ། མདོ་གནས་ལེའུ་བདུན་པའི་འགྲེལ་པ་ཟླ་
ཟེར་ལས། དགུན་དུས་ཞེས་བྱ་བ་གྲང་བའི་དུས་ཏེ། དགུན་སྟོད་དང་དགུན་་་་
སྨད་དོ། །དེའི་ཚེ་སྐྱེས་བུ་རོ་ཙ་བའི་ཆོ་ག་བྱས་ཤིང་དྲེགས་པ་བདོ་པར་གྱུར་་་་
པའི་ཚེ། འདོད་པས་ཞེན་པ་ཅི་དགའ་བར་འདོད་པ་བསྟེན་པར་བྱའོ། །ཞེས་
བཤད་པའོ། །ནམ་ཟླ་སྟོན་དང་དཔྱིད་ནི་ཞག་གཉིས་རེ་ན་སྤྱོད་པ་དང་།
དབྱར་དང་སོས་ཀའི་དུས་ཟླ་བ་ཕྱེད་རེ་ན་སྤྱད་པ་ལ་ཉེས་པ་མེད་ཅིང་གཞན་་
དུ་བུད་མེད་ལ་ཧ་ཅང་བག་མེད་པར་ཞུགས་ན་དབང་པོ་ཉམས་པ་དང་། མགོ་
འཁོར་བ་དང་། དུས་མིན་དུ་འཆི་བར་བྱེད་པ་ལ་སོགས་པའི་སྐྱོན་ཡོད་པ་ཡིན་
པས་དེ་དག་དབྱེ་བ་ཤེས་པས་ཉལ་པོ་སྤྱད་པར་བྱའོ་ཞེས་པའོ། །
བདུན་པ། བསྐུ་བྱུག་བྱ་ཐབས་སྟོན་པ་ནི། རྟག་ཏུ་བསྐུ་བྱུག་སྤྱོད་བྱེད་
རྒས་ངལ་རླུང་། །འཇོམས་བྱེད་མགོ་རྐང་རྣ་བ་ལ་བསྟེན་བྱ། །ཞེས་པའི་
དོན། རྟག་ཏུ་བསྐུ་མཉེ་དང་བྱུག་པ་སྤྱོད་པར་བྱེད་པ་དེས་ནི་རྒས་ཁ་སྲ་ཞིང་་་་
ལུས་ངལ་བ་དང་། རླུང་གི་ནད་འཇོམས་པར་བྱེད་ལ། བྱུག་པ་ཡང་མགོ་དང་་
• 332 •



རྐང་པ་དང་རྣ་བ་ལ་ཁྱད་པར་དུ་བསྟེན་པར་བྱ། ཞེས་པའོ། །དེ་དག་གི་དོན་་་་
རྒྱས་པར་མདོ་གནས་ལེའུ་གཉིས་པའི་འགྲེལ་པ་ཟླ་ཟེར་ལས། རྟག་ཏུ་བསྐུ་བྱུག་
སྤྱོད་བྱེད་ན། དེ་ནི་རྒས་ངལ་རླུང་འཇོམས་ན། མིག་གསལ་ལུས་རྒྱས་ཚེ་འཕེལ་
ཞིང་། གཉིད་འོང་ལྤགས་་འཇམ་བརྟས་བྱེད་ཡིན། ཞེས་བྱ་བ་ཡིན་ཏེ། རྟག་་་་
པར་དུས་ཐམས་ཅད་དུ་བསྐུ་བྱུག་ལ་སྤྱད་པར་བྱའོ། །ཅིའི་ཕྱིར་ཞེ་ན། བསྐུ་་་་
བྱུག་དེས་ནི་རྒས་པ་དང་། ངལ་བ་དང་རླུང་འཇོམས་པ་ཡིན་པ་དང་། དེ་་་་
བཞིན་དུ་མིག་གསལ་ཞིང་དྭངས་པར་བྱེད་པ་དང་། ལུས་རྒྱས་ཤིང་འཕེལ་བ་་
དང་། ཚེ་ཤིན་ཏུ་འཕེལ་བར་བྱེད་པ་དང་། གཉིད་ལེགས་པར་ལོག་པར་འགྱུར་
བ་དང་། པགས་པ་ཤིན་ཏུ་འཇམ་ཞིང་མདོག་གསལ་བ་ཉིད་དང་། བརྟས་པ་
སྟེ་བརྟན་པ་འདྲ། ལུས་ཀྱི་ལས་རྣམས་ནུས་པར་བྱེད་པ་ཡིན་ནོ། །དེ་ནི་མགོ་་་
དང་རྣ་བ་དང་། རྐང་པར་ཁྱད་པར་རྟག་ཏུ་བསྟེན། ཅེས་བྱ་བ་ནི་བསྐུ་བྱུག་སྟེ།
མགོ་བོ་ལ་སོགས་ཁྱད་པར་དུ་ཤིན་ཏུ་བསྟེན་ཅིང་གོམས་པར་བྱའོ། །གང་གིས་
སྤང་བར་བྱ་ཞེ་ན། བད་ཀན་སྐྱེས་དང་མ་ཞུ་དང་། བཀྲུ་སྨན་སོགས་དང་བསྐུ་
བྱུག་སྤང་། ཞེས་བྱ་བ་སྟེ། བསྐུ་བྱུགས་དེ་བད་ཀན་གྱིས་ཟིན་ཀྱང་སྐྱེས་པ་ལ་་་
སོགས་པས་སྤང་བར་བྱ་ཞིང་བསྟེན་པར་མི་བྱའོ། །དེ་ཡང་བད་ཀན་ཞེས་པ་ནི་
བད་ཀན་གྱིས་གཟིར་ཞིང་གནོད་པར་འགྱུར་བ་སྟེ། སྐྱེས་པ་སྨོས་པ་ཤིན་ཏུ་་་
གཟིར་བར་འགྱུར་བ་བསྟན་པའི་ཕྱིར་རོ། །མ་ཞུ་བ་ནི་ཟས་ཀྱི་ལྷག་མ་མ་ཞུ་་་
བར་གྱུར་པའོ། །བཀྲུ་སྨན་སོགས་བཏང་ཞེས་པ་ནི། བཀྲུ་སྨན་དང་སྐྱུག་སྨན་ལ་
སོགས་པ་བྱས་པ་སྟེ། ལུས་སྦྱངས་པ་ནས་དུས་རིང་པོ་མ་ལོན་པ་དེས་བསྐུ་བྱུག་
བསྟེན་པར་མི་བྱའོ། །ཞེས་བཤད།
བརྒྱད་པ། རྩོལ་བས་སྤྱད་པར་བྱ་བའི་ཐབས་སྟོན་པ་ནི། ལུས་ཡང་ཚིལ་
• 333 •



འབྲི་སྐབས་ཕྱེད་མེ་དྲོད་སྐྱེད། །མཁྲེགས་དང་ལས་ནུས་ཡང་དག་རྩོལ་
སྤྱད་འབྱུང་། །ཐལ་དྲགས་ལོག་པ་དེ་ལས་མ་རུང་འགྱུར། །རྒན་བྱིས་
རླུང་མཁྲིས་ནད་ཅན་དེ་སྤང་བྱ། །སྟོབས་ལྡན་སྣུམ་ཟ་དགུན་དང་་་་
དཔྱིད་དུས་དང་། །བད་ཀན་ཅན་གྱིས་རྩོལ་བཅག་བསྟེན་པར་བྱ། །
ཞེས་པའི་དོན། རྩོལ་བས་བཅག་པས་ནི་ལུས་ཀྱི་ཁོང་ཡང་བ་དང༌། ཚིལ་བུ་རྒྱས་
པ་འབྲི་བ་དང་། སྐབས་ཕྱེད་པ་སྟེ་ལུས་ཀྱི་སྟོད་སྨད་ཀྱི་ཆ་ཕྱེད་པ་དང༌། མེ་་་་
དྲོད་སྐྱེད་པ་དང་། ལུས་མཁྲེགས་པ་དང༌། ལས་ནུས་པར་འགྱུར་བ་རྣམས་ནི་་
ཡང་དག་པར་རྩོལ་བ་སྤྱད་བ་ལས་འབྱུང་བར་འགྱུར་ཞིང་རྩོལ་བས་བཅག་་་་་
པར་ཧ་ཅང་ཐལ་དྲགས་ན་སྤྱོད་ལམ་ལོག་པས་ཕན་ན་དེ་དག་ལས་མ་རུང་བར་
འགྱུར་རོ། །རྒན་པོ་དང་། བྱིས་པ་དང་། རླུང་དང་། མཁྲིས་པའི་ནད་ཀྱིས་་་་
གཟིར་བ་ཅན་དེ་དག་གི་རྩོལ་བ་སྤང་བར་བྱའོ། །ལུས་སྟོབས་དང་ལྡན་པ་དང༌།
ཁ་ཟས་སྣུམ་ཅན་ཆེ་བར་ཟ་བ་དང་དགུན་དང་དཔྱིད་ཀྱི་དུས་དང་། བད་ཀན་
ཅན་གྱི་ལུས་མི་ངལ་ཙམ་དུ་རྩོལ་བ་བཅག་པ་བསྟེན་པར་བྱ། ཞེས་པའོ། །དེ་་་
དག་གི་དོན་རྒྱས་པར་མདོ་གནས་ལེའུ་གཉིས་པའི་འགྲེལ་པ་ཟླ་ཟེར་ལས། བསྐུ་
བྱུག་བྱས་ནས་ལུས་ཀྱི་རྩོལ་བ་བསྟེན་པར་བྱ་བ་ཡིན་པས་ན་དེའི་ཕྱིར་བཤད་པ་
ནི། ཡང་ཞིང་ལས་ནི་ནུས་པ་དང་། མེ་ཡི་དྲོད་སྐྱེད་ལ་འབྲི་ལ། ལུས་ཀྱི་་་༌་
སྐབས་ཕྱེད་མཁྲེགས་པ་ཉིད། རྩོལ་བ་ལས་ནི་འབྱུང་བར་འགྱུར། ཞེས་བྱ་བ་་་
ཡིན་ཏེ། ལུས་དུབ་པར་བྱེད་པའི་ལས་ལ་ནི་རྩོལ་བ་ཞེས་བྱའོ། །དེ་བས་ན་རྩོལ་
བ་བསྟེན་པས་ལུས་ནི་ཡང་བ་ལ་སོགས་པ་ཉེ་བར་འབྱུང་བར་འགྱུར་རོ། །དེ་ལ་
ཡང་བ་ནི་ལུས་ཀྱི་ཁོང་ཡང་བ་ཉིད་དོ། །ལས་ནུས་པ་ནི་ནུས་པ་བསྟེན་པ་ཉིད་
དོ། །མེའི་དྲོད་སྐྱེད་པ་ནི་འཇུ་བའི་མེ་དྲོད་སྐྱེད་པའོ། །ལུས་ཟུངས་ཀྱི་ཚིལ་འབྲི་
• 334 •



བ་ནི་ཚིལ་ཆུང་བར་འགྱུར་རོ། །ལུས་ཀྱི་སྐབས་ཕྱེད་པ་ནི་ལུས་ནི་ལུས་ཀྱི་སྟོད་
སྨད་ཀྱི་ཆ་ཕྱེད་པར་གནས་པའོ། །མཁྲེགས་པ་ནི་མི་ལྷོད་ཅིང་གྲིམས་ལ་བརྟན་
པ་དེ་དེ་ལྟ་བུའི་ལམ་གྱི་ཡན་ལག་གང་ཡིན་པ་དེ་ནི་ལུས་ཀྱི་སྐབས་ཕྱེད་་་་་་་་་
མཁྲེགས་པ་ཞེས་བྱའོ། །དེ་ལྟ་བུའི་རང་བཞིན་ཅན་ཉིད་དུ་འགྱུར་བས་ན་ལུས་
ཀྱི་སྐབས་ཕྱེད་འཁྲིགས་པ་ཉིད་ཅེས་བྱའོ། །དེ་ཀུན་གྱི་བྱ་བའམ་འོན་ཏེ་མ་ཡིན་
ཞེ་ན་དེའི་རླུང་མཁྲིས་ནད་ཅན། བྱིས་པ་དང་རྒས་ཤིང་འཁོགས་པས་དེ་སྤང་་
བྱ་ཞེས་བྱ་བ་སྨོས་ཏེ། རླུང་དང་མཁྲིས་པའི་ནད་ཀྱིས་གཟིར་བ་དང་། བྱིས་པ་
དང་། རྒན་པོས་རྩོལ་བ་དེ་སྤང་ཞིང་དོར་བར་བྱའོ། །དེ་ལ་རླུང་ནད་ཅན་ནི་་
རླུང་གི་ནད་ཀྱིས་ཉེན་པའོ། །མཁྲིས་པའི་ནད་ཅན་ནི་མཁྲིས་པས་ཉེན་པའོ། །
ཐ་དད་པ་སྨོས་པ་ལ་ནི་རླུང་དང་། མཁྲིས་པ་གཉིས་ཀ་སྨོས་པས་ཀྱང་སྤང་བར་
ཤེས་པར་བྱའོ། རྒན་པོ་ནི་ལོ་བདུན་ཅུ་ཡན་ཆད་ཡིན་པར་ཤེས་པར་བྱའོ། །
གཞན་ཡང་ཇི་ལྟར་བསྟེན་པར་བྱ་ཞེ་ན། སྟོབས་ལྡན་སྣུམ་བག་ཟ་བ་དང་།
གྲང་བའི་དུས་དང་དཔྱིད་དུས་དང་། ནུས་ལྡན་དག་གིས་དེ་བསྟེན་བྱ། །དེ་་་
ལས་གཞན་ཚེ་ངལ་བ་ཉིད། ཅེས་བྱ་བ་སྟེ། རྩོལ་བ་དེ་ཡང་སྐྱེས་བུ་སྟོབས་དང་
ལྡན་པས་ཟས་སྣུམ་བག་ཅན་ཟ་བ་དང༌། གྲང་བའི་དུས་ཏེ་དགུན་སྟོད་སྨད་་་་
དང་། དཔྱིད་ཀྱི་དུས་དང་། ནུས་ལྡན་དག་གིས་ཞེས་པ་ཇི་སྲིད་ཤིན་ཏུ་དུབ་་་
པར་མ་གྱུར་པ་དེ་སྲིད་ཀྱི་བར་དུ་བསྟེན་པར་བྱའོ། །དེ་ལས་གཞན་ཚེ་ཞེས་བྱ་
བ་ནི་དེ་ལ་དུས་གཞན་པའི་ཚེ་སྟེ་སོས་ཀ་དང་དབྱར་དང་སྟོན་གྱི་ཚེ་ནི་ངལ་བ་
ཉིད་དེ་རན་ཙམ་ཅུང་ཟད་ཙམ་ཉིད་བསྟེན་པར་བྱའོ། དེ་བྱས་ཅི་བདེར་ལུས་
དག་ནི། ཀུན་ནས་ཡོངས་སུ་མཉེ་བར་བྱ། རྩོལ་བ་དེ་བྱས་ཟིན་པ་ཅི་བདེ་བར་
ལུས་ཀུན་ནས་ཞེས་བྱ་བ་རྐང་པ་ནས་མགོ་ཡི་བར་ཐམས་ཅད་དུ་རྐང་པ་དལ་་
• 335 •



གྱིས་ཡོངས་སུ་མཉེ་བར་བྱའོ། །ཤིན་ཏུ་རྩོལ་དྲགས་ལུད་པ་དང་། སྐོམ་དང་་་་
གཅོང་ཅན་མི་དྲན་མུན། ཁྲག་དང་མཁྲིས་རྒྱས་ངལ་དང་དུབ། རིམས་དང་རློན་
པ་འབྱུང་བར་འགྱུར། ཞེས་བྱ་བ་ལ་ཇི་སྐད་དུ་བཤད་པའི་ཚད་ལས་འདས་་་་
ཤིང་རྩོལ་བའི་ཤུགས་ཧ་ཅང་ཡང་དྲགས་པར་བསྟེན་པས་ནི་སྐོམ་དད་ཆེ་བ་ལ་
སོགས་པ་འབྱུང་བར་འགྱུར་རོ། །དེ་ལ་སྐོམ་པ་ནི་སྐོམ་དད་ཆེ་བའོ། གཅོང་་་་་
ཆེན་པོ་ནི་ཟ་བྱེད་དོ། །མི་དྲན་མུན་ཞེས་བྱ་བ་ནི་མི་དྲན་ཞིང་མུན་པར་ཞུགས་
པ་སྙམས་སེམས་པའོ། ངལ་བ་ནི་སྐྱོ་བའོ། །དུབ་པ་ནི་ན་བའོ། །རིམས་དང་་་་
རློན་པ་ནི་རླུང་ལས་འབྱུང་བའོ། །གཞན་དག་ནི་གྲགས་པར་ཟད་དོ། །འདིའི་་
ཞར་ལ་དག་པར་བྱ་བ་གཞན་དག་ཀྱང་བཤད་པ་ནི། རྩོལ་བ་མི་ཉམས་ལམ་་་
བུད་མེད། རྒས་དང་སྨྲ་སོགས་ཤུགས་འབྱིན་པ། སེང་གེ་གླང་པོ་དྲངས་པ་བཞིན།
ཤིན་ཏུ་དྲེགས་པས་མ་རུང་འགྱུར། ཞེས་བྱ་བ་ཡིན་ཏེ། རྩོལ་བ་ལ་སོགས་པ་ཧ་་
ཅང་དྲགས་པས་བསྟེན་ཅིང་སྤྱོད་པར་གྱུར་པའི་སྐྱེས་བུ་ནི་མ་རུང་པར་འགྱུར་
རོ། །དེ་ནི་དཔེར་ན་སེང་གེ་རྣམ་པར་གནོན་པ་དང་ལྡན་ཡང་ཤིན་ཏུ་སྟོབས་་་
ཆུང་བས་ཤིན་ཏུ་སྟོབས་ཆེ་བའི་གླང་པོ་ཆེ་དྲངས་ཞིང་འདྲེན་པ་ན་རང་ཉིད་་་་
སྐྱེད་པ་འཆད་པར་འགྱུར་ཏེ། གང་གི་ཕྱིར་སེང་གེ་ཤིན་ཏུ་བརྟན་པ་དང་ལྡན་
པ་ཡིན་མོད་ཀྱི། འོན་ཀྱང་གླང་པོ་ཆེ་གནས་ནས་གནས་སུ་དྲངས་ནས་ཁྱེར་བར་
ག་ལ་ནུས་ཏེ། གླང་པོ་ཆེ་ཁྱེར་བ་ཉིད་ན་སྲོག་དང་འབྲལ་བར་འགྱུར་རོ། །དེ་་
བཞིན་དུ་མི་ཡང་གཞུ་འདྲེན་པ་ལ་སོགས་པའི་རྩོལ་བ་ཧ་ཅང་དྲགས་པས་མ་་་
རུང་ཞིང་འཇིག་པར་འགྱུར་རོ། །ཞེས་བཤད། །
དགུ་པ། དྲིལ་ཕྱིས་བྱ་ཐབས་སྟོན་པ་ནི། དྲིལ་ཕྱིས་བད་ཀན་སེལ་ཞིང་
ཚིལ་འཇུ་བྱེད། །ལྤགས་གསལ་ཡན་ལག་བརྟན་པར་བྱེད་པའི་མཆོག། །
• 336 •



ཅེས་པའི་དོན། རྩོལ་བ་ལུས་རྔུལ་བ་ལ་སོགས་པ་ལ་སྐ་བའི་རྫས་དག་བྱུགས་་་་
ཤིང་དྲིལ་ཕྱིས་བྱ་བ་ཡིན་ཏེ། དེའི་ཕན་ཡོན་ནི་བད་ཀན་སེལ་ཞིང་ཚིལ་ཆེ་བ་་་
འཇུ་བར་བྱེད་པ་དང་པགས་པའི་མདོག་གསལ་ཞིང་ཡན་ལག་བརྟན་པར་བྱེད་
པའི་མཆོག་ཡིན་ཞེས་པའོ། །དེ་དག་གི་དོན་རྒྱས་པར་མདོ་གནས་ལེའུ་གཉིས་་
པའི་འགྲེལ་པ་ཟླ་ཟེར་ལས། རྩོལ་བའི་འོག་ཏུ་སྐ་བའི་རྫས་དག་གིས་བྱུགས་ཤིང་
དྲིལ་བར་བྱ་བ་ཡིན་ཏེ། དེ་བས་ན་དེའི་ཡོན་ཏན་སྨྲས་པ་ནི། དྲིལ་ཕྱིས་བད་་་་
ཀན་སེལ་བ་དང་། ཚིལ་ནི་རབ་ཏུ་ཞུ་བྱེད་ཅིང་། ཡན་ལག་བརྟན་པར་བྱེད་པ་
དང༌། ལྤགས་པ་གསལ་བར་བྱེད་པའི་མཆོག ཅེས་བྱ་བ་ཡིན་ཏེ། དྲིལ་ཕྱིས་ནི།
བད་ཀན་སེལ་ཅིང་འཇོམས་པར་འགྱུར་རོ། །ཞེས་བྱ་བ་ནི། ཚིག་ལྷག་པའོ། །
ཚིལ་ནི་ལུས་ཟུངས་ཏེ་ཞུ་བར་བྱེད་པ་ནི་མེ་ལྟར་ཞུ་བར་བྱེད་པའོ། །ཡན་ལག་
རྣམས་བརྟན་པར་བྱེད་པ་ནི། མགོ་བོ་དང་རྐང་པ་ལ་སོགས་པ་བརྟན་པར་་་་་
བྱེད་ཅིང་རྟས་པར་བྱེད་པའོ། །དེ་བཞིན་དུ་ལྤགས་པ་གསལ་བར་བྱེད་པའི་་་
མཆོག་ཡིན་ཏེ། ལྤགས་གསལ་ཞིང་དྲི་མ་མེད་པར་བྱེད་པའི་དོན་ཏོ། །ཞེས་་་་་
བཤད།
བཅུ་པ། ཁྲུས་བྱ་ཐབས་སྟོན་པ་ནི། ཁྲུས་ནི་རོ་ཙ་དྲོད་སྟོབས་ཚེ་་་་
མདངས་སྐྱེད། །གཡའ་རྡུལ་དྲི་ངལ་སྙོམས་སྐོམ་ལུས་ཚ་སེལ། །ཆུ་དྲོན་
མགོ་བཀྲུས་སྐྲ་མིག་སྟོབས་འཕྲོག་ཡིན། །ཚད་འཁྲུ་ལྟོ་སྦོས་ཆམ་པ་མ་་
ཞུ་དང་། །རྣ་མིག་ནད་ཅན་ཟོས་མ་ཐག་པ་སྤང༌། །ཞེས་པ་སྟེ་དེའི་དོན་་
ཁྲུས་བྱས་པའི་ཕན་ཡོན་ནི། རོ་ཙ་བ་དང་དྲོད་སྐྱེད་པ་དང་སྟོབས་འཕེལ་་་་་
དང་ཚེ་བསྲིང་བ་དང༌། མདངས་སྐྱེད་པ་དང་། གཡའ་བ་དང་རྡུལ་བ་དང་། དྲི་
མ་དང་ངལ་བ་དང་སྐྱིད་སྙོམས་པ་དང་། སྐོམ་དད་དང་ལུས་ཚ་བ་རྣམས་སེལ་
• 337 •



བར་བྱེད་པའོ། །ཆུ་དྲོན་གྱིས་མགོ་བཀྲུས་ན་སྐྲ་འབྱི་ཞིང་མིག་གི་སྟོབས་འཕྲོག་
པ་ཡིན་ལ། ཚད་པས་འཁྲུ་བ་དང་ལྟོ་བ་སྦོས་པ་དང་། ཆམ་པ་བྱུང་བ་དང་།
ཟས་མ་ཞུ་བ་དང་། རྣ་བའི་ནད་དང་མིག་ནད་ཅན་དང་ཟོས་མ་ཐག་པ་ལ་་་་་
ཁྲུས་སྤང་བར་བྱ་ཞེས་པའོ། །
དེ་དག་གི་དོན་རྒྱས་པར་མདོ་གནས་ལེའུ་བརྒྱད་པའི་འགྲེལ་པ་ཟླ་ཟེར་་་་
ལས། དེ་ལྟར་ལུས་དྲིལ་ནས་ཁྲུས་བྱ་བ་ཡིན་པས་དེའི་ཕྱིར་སྨྲས་པ་ནི། ཁྲུས་ནི་་
དྲོད་སྐྱེད་རོ་ཙ་དང་། ཚེ་དང་མདངས་སྟོབས་རབ་ཏུ་སྐྱེད། གཡའ་བ་དང་དྲི་མ་
ངལ་དང་རྔུལ། སྙོམས་སྐོམ་ལུས་ཚ་མི་ཤེས་སེལ། ཞེས་བྱ་བ་ཡིན་ཏེ། ཁྲུས་ནི་་་
དྲོད་སྐྱེད་པ་ལ་སོགས་ཡོན་ཏན་དང་ལྡན་ཞིང་། གཡའ་ལ་སོགས་པ་སེལ་བ་་་
ཡིན་ནོ། །དེ་ལ་ཁྲུས་བྱས་པས་དྲོད་སྐྱེད་པ་ནི་དངོས་པོའི་མཚན་ཉིད་ཡིན་ཏེ།
ཕོ་བའི་མེ་དྲོད་གང་ཡིན་པ་བ་སྤུའི་བུ་ག་རྣམས་ལས་ཕྱི་རོལ་དུ་འབྱུང་བར་་་་་
བྱེད་པ་ཡིན་ལ། ཁྲུས་ཀྱི་རེག་པ་་ཁྱད་པར་གྲང་བའི་རང་བཞིན་གྱི་བ་སྤུའི་བུ་་
ག་བཀག་པས་དྲོད་ནང་དུ་ཞུགས་ཏེ་ཕོ་བའི་མེ་དྲོད་སྐྱེད་པ་ཡིན་ཏེ། དཔེར་ན་
དགུན་གྱི་དུས་སུ་རླུང་གྲང་མོའི་རེག་པས་བ་སྤུའི་བུ་ཁ་བཀག་པས་ལུས་ཀྱི་མེ་་་
ཕྱི་རོལ་དུ་མི་འབྱུང་བས་མེའི་དྲོད་རྣམ་པར་འཕེལ་བ་ལྟ་བུ་ཡིན་ནོ། །རོ་ཙ་བ་
ནི་ཁུ་བ་འཕེལ་བར་བྱེད་པའོ། །ཚེ་ནི་ཚེ་ལ་ཕན་པའོ། མདངས་ནི་གཟི་་་་
མདངས་དང་ལྡན་པར་གྱུར་པའོ། །སྟོབས་ནི་ནུས་པ་སྟེ་དེ་རབ་ཏུ་སྐྱེད་པར་་་་་
བྱེད་པའོ། །གཡའ་བ་ལ་སོགས་པ་ཡང་སེལ་བ་དང་། སྙོམ་པ་ནི་གཉིད་ཀྱིས་་་་
འཐིབས་པར་འགྱུར་བ་སྟེ། དེ་ཡང་ལུང་ལས། གཉིད་ཀྱིས་ལོག་པ་རྣམས་ཁྱད་
པར་དུ་ནོན་པར་འགྱུར་བ་ནི་སྙོམ་པའོ། །མི་ཤེས་པ་ནི་སྡིག་པ་སྟེ་དེ་སེལ་བར་
བྱའོ། ཞེས་བཤད་པ་ཡིན་ནོ། །ཆུ་དྲོན་གྱིས་ནི་ལུས་ཀྱི་སྨད། བླུགས་ཤིང་བཀྲུས་
• 338 •



པས་སྟོབས་སྐྱེད་ཡིན། དེ་ཉིད་མགོར་བླུགས་ཁྲུས་བྱས་ན། སྐྲ་དང་མིག་གི་་་་་
སྟོབས་འཕྲོག་ཡིན། ཞེས་བྱ་བ་ནི་ཆུ་དྲོན་གང་ཡིན་པས་རོ་སྨད་བཀྲུས་ཤིང་་་་་
བླུག་པ་དེས་ནི་སྟོབས་ཐོབ་པར་བྱེད་པ་ཡིན་ཏེ། ལུས་ཀྱི་སྨད་དེ་ཉིད་ཀྱི་རང་་་
བཞིན་དེ་ཡིན་པའི་ཕྱིར་རོ། ཆུ་དྲོན་མོ་དེ་ཉིད་མགོ་བོར་བླུགས་ཤིང་ཁྲུས་བྱས་
པས་ནི་སྐྲ་དང་། མིག་གི་སྟོབས་འཕྲོག་ཅིང་གནོད་པ་ཡིན་ནོ། །ཁྲུས་ཀྱི་འགྲམ་
ཆགས་མིག་ནད་དང་། རྣ་བའི་ནད་དང་ཚད་པས་འཁྲུ། ལྟོ་སྦོས་ཆམ་པ་མ་ཞུ་་
དང་། ཟོས་མ་ཐག་པ་རྣམས་ལ་སྨད། ཅེས་བྱ་བ་ལ། ཡང་ཁྲུས་ནི་འགྲམ་པ་ལ་་
ཆགས་པའི་ནད་ཀྱིས་ཉེན་པ་རྣམས་སྨད་ཅིང་སྤང་བར་བྱ་བ་ཡིན་ནོ། །འགྲམ་
ཆགས་ཞེས་པ་ནི་རླུང་གི་ནད་དེ་འོག་ནས་བཤད་པའི་མཚན་ཉིད་དང་ལྡན་་་་
པའོ། །སྦོས་པ་ནི་རླུང་གིས་ལྟོ་བ་གང་ཞིང་སྦོས་བར་གྱུར་པའོ། །ཆམ་པ་ནི་སྣ་
ནས་འཛག་པའོ། །མ་ཞུ་བ་ནི་ཟས་མི་འཇུ་བ་དང་། ཐོགས་པ་དང་ཚ་བ་སྐྱེ་
བའི་ཁྱད་པར་གྱི་རྣམ་པ་གསུམ་ཡིན་ནོ་ཞེས་བཤད། དཔལ་མགོན་གྱི་འགྲེལ་་་
པར། མུ་ཟི་འདྲེས་པའི་ཆུ་དྲོན་སོགས་ཀྱིས་བཀྲུས་ན་སྐྲ་དང་མིག་ལ་གནོད་པ་
སོགས་ཀྱི་སྐྱོན་ཡང་ཡོད་དེ་ཞེས་དང་། འདིའི་ཐད་དུ་ཡན་ལག་བརྒྱད་པའི་་་་
གཞུང་དྲངས་པ་ན། ཆུ་ཚན་གྱིས་ནི་ལུས་ཀྱི་སྨད། བླུགས་ཤིང་བཀྲུས་པས་་་་་་
སྟོབས་སྐྱེད་ཡིན། ཟེར་བ་བྱུང་ཡང་། ཡན་ལག་བརྒྱད་པའི་གཞུང་ལ་འགྱུར་མི་
འདྲ་བ་ཡོད་མེད་བརྟག་པར་བྱའོ། །
བཅུ་གཅིག་པ། མིག་གི་ཉེས་པ་བསྲུང་བའི་ཐབས་སྟོན་པ་ནི། མིག་ནི་མེ་
ཡི་རང་བཞིན་བད་ཀན་འཇིག། །མཆི་མ་ཟག་ཕྱིར་མིག་སྨན་སྐྱེར་ཁཎྜ།།
རྟག་ཏུ་ཞག་བདུན་ལོན་ཅིང་ཉིན་རེ་བླུགས། །ཞེས་པའི་དོན། དབང་པོའི་
ནང་ནས་མིག་ནི་མེ་ཡི་རང་བཞིན་ཤས་ཆེ་བ་ཡིན་པས་བད་ཀན་ཆུའི་རང་་་་་་
• 339 •



བཞིན་ཡིན་གྱིས་འཇིག་པ་ཡིན་ལ་བད་ཀན་ཕྱིར་འབྱུང་བའི་དོན་དུ་མཆི་མ་་་
ཟག་པར་བྱ་བའི་ཕྱིར། མིག་སྨན་སྐྱེར་ཁཎྜ ་ནི་དུས་རྟག་ཏུ་ཞག་བདུན་ལོན་་་་
ཅིང་དེ་ནས་ཉིན་དེ་བཞིན་བླུགས་པར་བྱའོ། ། །
འདི་དག་གི་དོན་རྒྱས་པར་མདོ་གནས་ལེའུ་གཉིས་པའི་འགྲེལ་པ་ཟླ་ཟེར་
ལས། དེ་ནི་མེ་ཡི་རང་བཞིན་ཏེ། ལྷག་པར་བད་ཀན་ལས་འཇིགས་པས། མཆི་མ་
འཛག་ཕྱིར་སྐྱེར་ཁཎྜ། ཞག་བདུན་ཞིག་ནི་བླུགས་པར་བྱ། ཞེས་བྱ་བ་ཡིན་ཏེ། །
གང་གི་ཕྱིར་མིག་དེ་ནི་མེའི་རང་བཞིན་ཅན་ནམ་ཚུལ་ཅན་ཡིན་པའི་ཕྱིར་རོ། །
དེའི་ཕྱིར་འདིར་དབང་པོ་རྣམས་ནི་འབྱུང་བ་ལྔའི་རང་བཞིན་ཅན་ཡིན་པར་་
ཕལ་ཆེར་བཤད་པ་མིག་དེ་ནི་རླུང་ལ་སོགས་པས་ཁྱད་པར་དུ་བད་ཀན་ལས་་་
ལྷག་པར་འཇིགས་པ་ཡིན་ཞིང་བརྟན་པ་ནི་ཡིན་ལ། དེ་དག་ཕན་ཚུན་མི་མཐུན་
པ་ཡིན་ལ་དེ་བས་ན་བད་ཀན་དབྱུང་ཞིང་འཛག་པར་བྱ་བའི་ཕྱིར་ཞག་བདུན་
བདུན་འདས་པ་དང་སྐྱེར་ཁཎྜ ་བླུགས་པར་བྱ་ཞིང་བསྟེན་པར་བྱའོ། །ཞེས་་་་་
བཤད།
བཅུ་གཉིས་པ། གློ་བུར་ནད་ལྔའི་དགྲ་ལ་སྐྱེལ་མ་བསྟེན་དགོས་པར་སྟོན་
པ་ནི། གློ་བུར་ནད་ལྔའི་དགྲ་ལ་སྐྱེལ་མ་བསྟེན། །ཞེས་པའི་དོན། གློ་བུར་་་་
བའི་ནད་སྣ་ཁྲག་འཛག་པ། གྲེ་འགག ཆུ་འགག གླང་ཐབས། གཟའ་ནད་་་་་
རྣམས་གློ་བུར་བའི་ནད་ལྔ་ཞེས་གྲགས་ཏེ་དེའི་དགྲ་ལ་སྐྱེལ་མ་བསྟེན་པ་སྟེ། དེ་
དང་དེའི་གཉེན་པོར་འགྱུར་བའི་སྨན་སྦྱར་བ་བསྟེན་པར་བྱ་ཞེས་པའོ། །
གློ་བུར་ནད་ལྔའི་ངོས་འཛིན་ལ། མདོ་གནས་ལེའུ་བཞི་པའི་འགྲེལ་པ་ཟླ་
ཟེར་ལས། འབྱུང་པོ་དུག་དང་རླུང་དང་མེ། མཚོན་རྨས་ཆག་གྲུམས་སོགས་བྱུང་
དང་། འདོད་ཆགས་ཞེ་སྡང་འཇིགས་སོགས་གང་། དེ་ནི་གློ་བུར་ནད་ཅེས་བྱ། །
• 340 •



ཞེས་བྱ་བ་ནི། ནད་འདི་དག་ནི་གློ་བུར་བ་ཞེས་བྱ་སྟེ། དེ་ཡང་གང་འབྱུང་པོས་
མཐོང་ཟིན་པ་དང་། དུག་གིས་རེག་ཅིང་ཟིན་པ་དང་། གནོད་པའི་རླུང་དང་མེ་
དང་མཚོན་གྱིས་རྨས་པ་དང་། རྡོ་ལ་སོགས་པས་ཡན་ལག་ཆག་གྲུམས་སུ་གྱུར་
ཅིང་ཉེ་བར་རྩོམ་པ་ལ་སོགས་པ་ལས་བྱུང་བར་གྱུར་པ་གང་ཡིན་པ་དང་། དེ་་་
བཞིན་དུ་འདོད་ཆགས་དང་ཞེ་སྡང་དང་འཇིགས་པ་དང་ཁོང་ཁྲོ་བ་དང་། མི་་
བཟོད་པ་དང་སྐམ་ཆགས་ལ་སོགས་པ་ཡིད་ཀྱི་ནང་དུ་གྱུར་པ་གང་དག་ཡིན་ཏེ།
དེ་དག་ཀྱང་གློག་བུར་བའི་ནད་ཅེས་བྱ་བ་ཡིན་པར་ཤེས་པར་བྱའོ། །ཞེས་་་་
བཤད། །
བཅུ་གསུམ་པ། སྤྱོད་པ་ཐམས་ཅད་སྙོམས་པར་སྤྱོད་དགོས་པར་སྟོན་པ་ནི། །
རྟག་ཏུ་གཅིག་ལ་མ་ཡིན་ཀུན་སྙོམས་བྱ། །ཞེས་པའི་དུས་རྟག་ཏུ་ཉིན་་་་་་
གཅིག་ཙམ་ལ་མ་ཡིན་པར་དུས་ཀུན་ཏུ་སྤང་བླང་གི་བྱ་བ་རྣམས་སྙོམས་པར་་་
སྤྱད་པར་བྱ་ཞེས་པའོ། ། །
བཅུ་བཞི་པ། ཕན་ཡོན་བསྟན་པ་ནི། དེ་ལྟར་བདག་ནི་ཉིན་མཚན་་་་་
གནས་འགྲོ་ཞེས། །རྟག་ཏུ་དྲན་པ་ཉེར་འཇོག་སྡུག་བསྔལ་བསྲིང་། །
ཞེས་པའི་དོན། དེ་ལྟར་བཤད་པའི་དོན་རྣམས་བདག་ནི་ཞེས་པ་གང་ཟག་དེ་་
དག་ཉིན་དང་མཚན་མོ་གནས་པ་དང་། འགྲོ་བར་བྱེད་པ་གང་དང་གང་གི་་་་
སྐབས་སུ་ཡང་དུས་རྟག་ཏུ་དྲན་པ་ཉེ་བར་འཇོག་སྟེ་སྤང་བླང་མ་ནོར་བར་བྱས་
ན་སྡུག་བསྔལ་རྒྱང་བསྲིང་བར་འགྱུར། ཞེས་པའོ། ། །
འདིའི་སྐབས་ཀྱི་རྒྱས་བཤད་ནི། མདོ་གནས་ལེའུ་གཉིས་པའི་འགྲེལ་པ་ཟླ་
ཟེར་ལས། དེ་ལྟར་བདག་ནི་ཉིན་མཚན་དུ། ཇི་ལྟ་བུར་ནི་གནས་འགྲོ་ཞེས།
རྟག་ཏུ་དྲན་པ་ཉེར་འཇོག་པ། སྡུག་བསྔལ་སྣོད་དུ་མི་འགྱུར་རོ། །ཞེས་བྱ་བ་ནི།
• 341 •



དེ་ལྟར་ཤེས་པ་ལྟར་གནས་པའི་གནས་སྐབས་ཉིད་ནི། བདག་ནི་ཉིན་མོ་དང་་་་
མཚན་མོ་རྟག་ཏུ་ཅི་ཆོས་ལ་སོགས་པའི་བྱ་བ་དང་ལྡན་ལ། འོན་ཏེ་ཆོས་དང་མི་
ལྡན་པར་འགྲོ་ཞིང་དུས་འདས་པ་ཡིན་ཞེས་དེ་ལྟར་རྟག་ཏུ་དྲན་པ་ཉེར་འཇོག་
ཅིང་དུས་ཐམས་ཅད་དུ་ཡིད་ལ་བྱེད་པ་དག་ནི་སྡུག་བསྔལ་གྱི་སྣོད་དུ་མི་འགྱུར་
གྱི། འཇིག་རྟེན་འདི་དང་གཞན་དུ་ཀུན་དུ་དགའ་བ་ཉིད་དུ་འགྱུར་རོ། །དེ་་་་
ལྟར་སྤྱོད་པ་མདོར་བསྡུས་པ། གང་ཞིག་ཀུན་དུ་སྤྱོད་བྱེད་པ། ཚེ་དང་དབང་་་་
ཕྱུག་ནད་མེད་པ། །གྲགས་པ་འཇིག་རྟེན་རྟག་ཐོབ་འགྱུར། ཞེས་བྱ་བ་ལ། དེ་་་
ལྟར་ཞེས་བྱ་བ་ནི་རྫོགས་པའི་ཚིག་གོ། །སྤྱོད་པ་ནི་ཀུན་ཏུ་སྤྱོད་པའོ། མདོར་་་
བསྡུས་པ་ནི་མདོ་ཙམ་དུ་བསྡུས་ཏེ་བཤད་པ་ཡིན་པས་སོ། །དེ་ལྟ་བུའི་སྤྱོད་པ་
སྐྱེས་བུ་གང་ཞིག་ཀུན་ཏུ་སྤྱོད་པར་བྱེད་པ་ནི་ཚེ་ལ་སོགས་པ་ཐོབ་པར་འགྱུར་རོ།
དེ་ལ་ཚེ་ནི་སྲོག་གོ། །ནད་མེད་པ་ནི་བདེ་བར་གནས་པའོ། །དབང་ཕྱུག་ནི་་་་་
འབྱོར་པ་དང་ལྡན་པའོ། གྲགས་པ་ནི་སྙན་པས་ཀུན་ཏུ་ཁྱབ་པའོ། །འཇིག་རྟེན་
རྟག་པ་ནི་མི་བཟད་པའི་གནས་ཐོབ་ཤིང་མི་འཇིག་པའི་འདོད་པ་མ་ལུས་པ་་་
ཐོབ་པར་འགྱུར་རོ། །ཞེས་བཤད།
༢ འཇིག་རྟེན་མི་ཆོས་སྤྱོད་པ།
-
གཉིས་པ། འཇིག་རྟེན་པའི་སྤྱོད་པ་སྟོན་པ་ལ། མདོར་བསྟན་དང་རྒྱས་་་
པར་བཤད་པ་དང་། ཕན་ཡོན་བསྟན་པ་དང་གསུམ་ལས། དང་པོ་མདོར་་་་་
བསྟན་ནི། འཇིག་རྟེན་མི་ཆོས་སྤྱོད་པ་ཡོན་ཏན་ཀུན་གྱི་གཞི། །ཞེས་པའི་
དོན་འཇིག་རྟེན་པའི་མི་ཆོས་ཀྱི་སྤྱོད་པ་དང་མཐུན་པར་སྤྱོད་པ་ནི་ཡོན་ཏན་་་་
• 342 •



ཀུན་གྱི་གཞི་མ་ལྟ་བུ་ཡིན་པས་ཤེས་པར་བྱ། ཞེས་པའི་དོན་ཏོ། ། ་
གཉིས་པ། དེའི་དོན་རྒྱས་པར་བཤད་པ་ནི། ཆད་དོན་བཙན་པར་བྱ་་
ཞིང་ཚིག་རྗེས་དོན་གྱིས་བསབ། །ངན་ལས་ཆད་པ་ཟློག་ཅིང་བཟང་་་
ལས་བཤོལ་ཡང་བརྩམ། །གཞིག་པ་སྔོན་ལ་བཏང་ཞིང་ཕྱིས་ཀྱང་་་་་
ལེགས་འཕེན་བཅའ། །ཟེར་དགུ་བདེན་པར་མི་བཟུང་ལེགས་པར་་་་
དཔྱད་ལ་བཟུང་། །སྨྲ་དགུ་བསམ་ལ་སྨྲ་ཞིང་རང་གི་མདོ་ཚིག་བསྡམ། །
བུད་མེད་ངག་ལ་མི་ཉན་རྦད་ཁ་ལྕི་བར་བྱ། །བྱམས་ལྟོས་མི་ལ་ཚིག་་་
དྲོན་མི་གཞུག་ལྷུག་པར་སྨྲ། །ཅམ་ལ་གླིང་ཞིང་འཕྲལ་དུ་འགྲོགས་པ་་
བདེ་བར་བྱ། །དགྲ་བོ་ཡན་པར་མི་བཏང་འདམ་རིང་ཐབས་ཀྱིས་་་་་
འདུལ། །ཉེ་འཁོར་ཤ་ཚས་བསྐྱང་ཞིང་སྔར་དྲིན་མིག་རིང་ལྟ། །སློབ་་་
དཔོན་ཕ་ཁུ་ལ་སོགས་རྒན་རིགས་ཕུད་དུ་ཁུར། །ཡུལ་མི་མཛའ་བཤེས་
འགྲོགས་དགོས་རྣམས་དང་བློ་སེམས་བསྟུན། སོ་ནམ་ཞིབ་མོར་བྱ་་་་
ཞིང་དགོས་དུས་རྩིང་པོར་སྤྱད། །མི་བདེན་འཕམ་ངོས་བླང་ཞིང་རྒྱལ་
ན་ཚོད་ཟིན་བྱ། །མཁས་ན་དྲེགས་པ་སྐྱུང་ཞིང་ཕྱུག་ན་ཆོག་ཤེས་བྱ། །
མི་བྲན་ཁྱད་དུ་མི་བསད་མཐོ་ལ་འགྲན་སེམས་སྤངས། །མི་ངན་རྟེན་་
རྗེ་མི་བྱ་བན་བོན་དགྲར་མི་སླང་། །གཞན་གྱི་ནོར་ལ་མི་འབགས་ལ་་་
ཡོགས་མནའ་ལ་འཛེམ། །མི་འགྱོད་རྡོག་གཏད་བྱ་ཞིང་ངན་ལ་དབང་
མི་བསྐུར། །སེམས་ཀྱི་སྟོབས་དྲང་ངང་རིང་ཡངས་ཤིང་གཞི་སྐྱེད་ལ། །
ལས་རྣམས་ཕལ་ཆེར་ཟླ་ཚོད་དུས་ཚོད་བླང་པ་གཅེས། །ཞེས་པ་སྟེ། དེའི་
དོན། གང་ཟག་གང་དང་འཆད་པའི་དོན་བཙན་པོ་སྟེ། མི་བསླུ་བར་བྱ་ཞིང་་་
ཚིག་གི་རྗེས་དོན་གྱི་བསབ་པ་སྟེ་དོན་མི་འདོར་བའོ། །ལས་ངན་པའི་ལས་ལན་
• 343 •



གཅིག་སྒྲུབ་པར་ཆད་པ་ཡིན་ཀྱང་ཟློག་པར་བྱ་བ་ཡིན་ཞིང༌། བཟང་པོའི་ལས་
ནི་སྒྱིད་ལུག་པས་ལན་གཅིག་བཤོལ་ཡང་སླར་བརྩམ་པར་བྱ་བ་ཡིན་ནོ། །བྱ་བ་
གང་རྩོམ་ཡང་གཞིག་པ་སྔོན་ལ་བཏང་ཞིང་བླང་དོར་བྱེད་པས་ཕྱིས་ཀྱི་ལེགས་
པའི་འབེན་བཅའ་བའོ། །ཟེར་དགུ་སྟེ་ཟེར་ཚད་བདེན་པར་མི་གཟུང་བར་བྱ་་
ཞིང་ལེགས་པར་དཔྱད་པ་ལས་བདེན་པ་གཟུང་བར་བྱ་བ་ཡིན་ལ། བདག་ཉིད་
ཀྱིས་སྨྲ་དགུ་སྟེ་ཅི་སྨྲས་པ་རྣམས་ཀྱང་ལེགས་པར་བསམ་ལ་སྨྲ་ཞིང་། རང་གི་་་
མདོ་དོན་གྱི་ཚིག་གསང་བར་འོས་པ་རྣམས་སྡམ་པར་བྱ་བ་ཉིད་དོ། །བུད་མེད་
གང་ཟེར་གྱི་ཁ་ལ་མི་ཉན་པར་བྱ་ཞིང་རྦད་ཁ་སྟེ་སྨྲ་བའི་ཁམས་ལྕི་བར་བྱ་ལ། །
བདག་ཉིད་ལ་བྱམས་པ་དང་རང་ལ་ལྟོས་པའི་མི་ལ་ཚིག་ལྷུག་པར་སྨྲ་བར་བྱ་་
ཞིང་སྨྲ་བའི་ཚིག་དེ་དག་ཀྱང་ཅམ་ལ་བརླིང་ཞིང་འཕྲལ་དུ་འགྲོགས་པ་བདེ་་་་
བར་བྱའོ། །དགྲ་བོ་ནི་ཡན་པར་མི་བཏང་ཞིང་འདམ་རིང་བ་སྟེ་ངང་བསྲིང་་་་
ནས་ཐབས་ཀྱིས་འདུལ་བར་བྱའོ། །ཉེ་བ་དང་འཁོར་རྣམས་ཤ་ཚས་བསྐྱང་བར་
བྱ་ཞིང་སྔར་དྲིན་ཡོད་པ་རྣམས་མ་བརྗེད་པར་མིག་རིང་བལྟ་བར་བྱའོ། སློབ་་
དཔོན་དང་ཕ་ཁུ་ལ་སོགས་པ་རྒན་རིགས་རྣམས་ཕུད་དུ་བཀུར་བར་བྱ་བ་ཡིན་
ནོ། །ཡུལ་མི་དང་མཛའ་བཤེས་ལ་སོགས་པ་འགྲོགས་དགོས་པ་རྣམས་དང་བློ་་
སེམས་བསྟུན་པར་བྱ་ཞིང་། སོ་ནམ་དང་ཚོང་ཁེ་ལ་སོགས་པས་ལོངས་སྤྱོད་་་་་
བསགས་པ་རྣམས་ཆུད་མི་འཛའ་བ་ཞིབ་མོར་ཉ་ར་བྱ་ཞིང་དགོས་དུས་ན་སྙིང་
པོར་སྤྱད་པར་བྱ་བ་ཡིན་ནོ། །རང་མི་བདེན་ན་ཕམ་ངོས་བླང་ཞིང་རྒྱལ་ན་ཚོད་
ཟིན་པོར་བྱ་བ་ལ་ཡང་གྲུང་པོའི་ཆོས་སོ། །བསྟན་ཆོས་ལ་སོགས་ལ་མཁས་ན་་་
དྲེགས་པ་སྐྱུང་ཞིང་ཕྱུག་ན་ཆོག་ཤེས་པར་བྱའོ། །རང་(གིས་)མི་བྲན་པོ་བྲན་མོ་
ལ་སོགས་པ་དམའ་བ་རྣམས་ཀྱང་ཁྱད་དུ་མི་བསད་ཅིང་རང་ལས་མཐོ་བ་ལ་
• 344 •



འགྲན་སེམས་སྤང་བར་བྱའོ། །མི་ངན་པའི་རྟེན་རྫི་མི་བྱ་སྟེ་བྱས་ན་ཉེས་པ་སྐྱེད་
པའི་ཕྱིར། དེ་བཞིན་དུ་བན་སྡེ་དང་བོན་པོ་དགྲར་མི་སླང་པར་བྱ་སྟེ། སླང་ན་
ནུས་པ་དང་ལྡན་པ་དག་གིས་གནོད་པ་ཆེན་པོ་འབྱུང་བའི་ཕྱིར་རོ། །གཞན་གྱི་
ནོར་ལ་མ་བྱིན་པར་ལེན་པས་མི་འབག་ཅིང་ལ་ཡོགས་འབྱུང་བའི་ལས་དང་་་་
གནའ་ལ་འཛེམ་པར་བྱའོ། །སྔོན་དུ་བསམ་བློ་བཏང་ནས་བྱ་བ་གང་དང་གང་
མི་འགྱོད་པར་རྡོག་གཏད་བྱ་ཞིང་མི་ངན་པ་ལ་དབང་མི་སྐུར་བར་བྱའོ། །
སེམས་སྟོབས་སྐྱེད་པ་དང་། རྒྱུད་དྲང་བ་དང་། ངང་རྒྱུད་རིང་བ་དང༌། ཁོག་་་
ཡངས་པ་དང་། གཞི་སྐྱེད་པར་བྱ་བ་ཡིན་ནོ། །གྲོགས་དང་འགྲོགས་པའི་ལས་
རྣམས་ཕལ་ཆེར་ཟླ་བའི་ཚོད་བླང་བ་དང་སྦྱར་ནས་བྱེད་པ་གཅེས་པ་ཡིན་ཏེ།
རྣམ་པ་གཞན་དུ་ན་མི་ལན་དང་ཁ་ཆགས་འབྱུང་བ་ཉིད་ཀྱི་ཕྱིར་རོ། ། །
གསུམ་པ། མི་ཆོས་ཀྱི་ཕན་ཡོན་བསྟན་པ་ནི། དེ་འདྲ་གཅིག་པུ་སྐྱེས་་་་
ཀྱང་གཞན་ལ་དབང་མི་འཆོར། །བྲན་གྱི་ལུས་ཀྱང་སྐྱེ་བོ་མང་པོའི་་་་་
དཔོན་དུ་འགྱུར། །ཞེས་པའི་དོན། མི་ཆོས་ཀྱི་ཡོན་ཏན་དེ་ལྟ་བུ་དང་ལྡན་་་་་
པའི་གང་ཟག་དེ་འདྲ་ཟླ་མེད་ལ་གཅིག་པུ་སྐྱེས་ཀྱང་གཞན་ལ་དབང་མི་འཆོར་
ཞིང་བྲན་གྱི་མིའི་ལུས་བླངས་ཀྱང་ཡོན་ཏན་དེ་དག་དང་ལྡན་པ་ནི་སྐྱེ་བོ་མང་་
པོའི་དཔོན་དུ་འགྱུར་ཞེས་པའོ། ། །
འདིའི་སྐབས་སུ་མདོ་གནས་ལེའུ་གཉིས་པའི་འགྲེལ་པ་ཟླ་ཟེར་ལས། བློ་་
ལྡན་སྤྱོད་པ་ཐམས་ཅད་ལས། འཇིག་རྟེན་ཉིད་ནི་སློབ་དཔོན་ཡིན། དེ་བས་་་
འཇིག་རྟེན་པ་ཡི་དོན། རྟོགས་པར་བྱ་བ་དེ་ཉིད་བྱ། ཞེས་བྱ་བ་ལ་བློ་དང་ལྡན་
ཞིང་ཤེས་རབ་དང་ལྡན་པས་སྤྱོད་པ་ཐམས་ཅད་དེ་བྱ་བ་ཐམས་ཅད་ལ་འཇིག་
རྟེན་ཉིད་ཅེས་བྱ་བ་འཇིག་རྟེན་དམ་པ་ཉིད་སློབ་དཔོན་ཡིན་ཏེ་རྗེས་སུ་སྟོན་པ་
• 345 •



ཡིན་ནོ། །དེ་བས་ན་ཞེས་པ་གཏན་ཚིག་དེའི་ཕྱིར་གང་འཇིག་རྟེན་རྟོགས་པར་
བྱེད་ཅིང་སོ་སོར་རྟོགས་པ་མངོན་དུ་གཏོང་ཞིང་བླང་བར་བྱ་བ་དང་། སྤང་་་་
བར་བྱ་བའི་ཚུལ་གྱི་ལེགས་པ་དང་ཉེས་པ་དག་གི་བྱེ་བྲག་ཤེས་པ་དག་འཇིག་་
རྟེན་དམ་པ་དག་གི་སྤྱོད་པ་དེ་ཉིད་རྗེས་སུ་སྤྱོད་པར་བྱ་ཞིང་བསླབ་པར་བྱའོ། །
ཞེས་དང་། སུ་ཡང་བདག་གི་དགྲ་ཡིན་དང་། བདག་གི་སུ་ཡང་དགྲར་འགྱུར་་་་
དང་། བརྙས་དང་བདག་ལ་གཙོ་བོ་ནི། མི་བྱམས་ཞེས་ནི་སྨྲ་མི་བྱ། ཞེས་བྱ་བ་ནི།
བདག་ཉིད་ལ་དགྲ་བོ་ཞེས་སུ་ལ་ཡང་སྨྲ་ཞིང་བརྗོད་པར་མི་བྱ་སྟེ། དེ་བརྗོད་ན་
གཡོ་ཅན་དག་གིས་ཤིན་ཏུ་ཡང་འབྱེད་པར་འགྱུར་རོ། །བདག་ནི་སུ་ཡི་དགྲ་་་
ཡིན་ཅེས་སྐྱེ་བོ་འགའ་ལ་ཡང་སྨྲ་བར་མི་བྱའོ། །གལ་ཏེ་དེ་ལྟར་བྱས་ན་ཤིན་ཏུ་
ཡང་འགྲས་པར་འགྱུར་རོ། །གཙོ་བོ་དང་འབྲེལ་བའི་ཉེས་པ་སྟེ་མ་བསྐུར་བར་
ཡང་སྨྲ་བར་མི་བྱའོ། །དེ་བཞིན་དུ་གཙོ་བོ་དང་འབྲེལ་བའི་མི་བྱམས་ཤིང་བརྩེ་
བ་མེད་པར་ཡང་སྨྲ་བར་མི་བྱའོ། །འགྲོ་བའི་བསམ་པ་ཤེས་ནས་ནི། གང་ཞིག་
ཇི་ལྟར་ཡོངས་མགུ་བ། དེ་ལ་དེ་བཞིན་རྗེས་འཇུག་ཅིང་། གཞན་དག་དགའ་་་་
བྱེད་མཛངས་པ་ཡིན། ཞེས་བྱ་བ་ནི། སྐྱེ་བོ་འཇིག་རྟེན་པའི་སེམས་ཀྱི་བསམ་པ་
བརྟག་ཅིང་ཤེས་པར་བྱས་ལ་ཤེས་པར་གྱི་ཡོངས་སུ་སྤྱད་ནས་རྣམ་པ་གང་གིས་
སྐྱེ་བ་གང་དག་ཡོངས་སུ་མགུ་ཞིང་ཀུན་ཏུ་དགའ་བར་འགྱུར་བའི་འགྲོ་བ་དེ་ལ་
དེ་བཞིན་དུ་རྣམ་པ་དེ་ཉིད་ཀྱི་རང་བཞིན་དང་བསྟུན་ཏེ་གནས་ཤིང་འཇུག་་་
པར་བྱེད་པ་སྦྱིན་པ་དང་། སྙན་པར་སྨྲ་བ་ལ་སོགས་པས་གཞན་དག་དགའ་་་
བར་བྱེད་པ་དེ་ནི་མཛངས་ཤིང་མཁས་པར་གྱུར་པའོ། །ཞེས་བཤད།
• 346 •



༣ དམ་པ་ལྷ་ཆོས་སྤྱོད་པ།
གསུམ་པ། དམ་པའི་ལྷ་ཆོས་སྤྱོད་པ་ལ་ཡང་མདོར་བསྟན་དང་རྒྱས་་་
བཤད་གཉིས་ལས། དང་པོ་མདོར་བསྟན་ནི། དེ་ནས་དམ་པའི་ལྷ་ཆོས་སྤྱོད་
པ་ནི། སེམས་ཅན་ཐམས་ཅད་བདེ་བར་འདོད་པའི་ཕྱིར། །རྩོམ་པ་་་་
ཀུན་ལ་འཇུག་ཀྱང་ཆོས་མེད་ན། །བདེ་ཉིད་སྡུག་བསྔལ་རྒྱུ་ཕྱིར་ཆོས་
ལ་འབད། །ཅེས་པའི་དོན། མི་ཆོས་ཀྱི་སྤང་བླང་བཤད་ཟིན་པ་དེ་ནས་དམ་་་
པའི་ལྷ་ཆོས་སྤྱོད་པའི་ཚུལ་སྟོན་པ་ནི། སེམས་ཅན་ཐམས་ཅད་བདེ་བར་འདོད་
པའི་ཕྱིར་དུ་ཞུགས་པ་རྣམས་འཇིག་རྟེན་གྱི་རྩོམ་པ་ཀུན་ལ་འཇུག་ཀྱང་དམ་་་་
པའི་ཆོས་མེད་ན་འཇིག་རྟེན་པའི་བདེ་བ་ཉིད་ཀྱང་འབྲས་བུ་སྡུག་བསྔལ་སྣོན་
པའི་རྒྱུར་འགྱུར་བའི་ཕྱིར་ཆོས་ལ་འབད་པར་བྱ་ཞེས་པའི་དོན་ཏོ། །
གཉིས་པ། དེ་དག་རྒྱས་པར་བཤད་པ་ལ། དགེ་བའི་བཤེས་གཉེན་བསྟེན་
ཞིང་མི་དགེ་བའི་བཤེན་སྤོང་བ་དང་། མི་དགེ་བ་བཅུ་སྤོང་བ་དང་། སྡུག་་་་
བསྔལ་ཅན་ལ་ཕན་གདགས་པ་དང་། བདག་གཞན་མཉམ་པར་བལྟ་བ་དང་།
བསླུ་བ་མེད་པར་སྟོན་པ་དང་། བྱང་ཆུབ་མཆོག་ཏུ་སེམས་བསྐྱེད་པ་དང་། དེ་
དག་གི་བྱ་བ་སྟོན་པ་དང་དོན་བྱ་བ་དང་བསྡུ་བ་དང་བརྒྱད་ལས། (དང་པོ་་་
ནི་)མོས་པས་བཤེས་བསྟེན་གཅིག་ཤོས་རིང་དུ་སྤང༌། །ཞེས་པའི་དོན།
མོས་པ་དང་གུས་པས་དགེ་བའི་བཤེས་གཉེན་བསྟེན་པར་བྱ་ཞིང་དེའི་གཅིག་་
ཤོས་ཏེ་མི་དགེ་བའི་བཤེས་གཉེན་སྤང་བར་བྱ། ཞེས་པའོ།།
གཉིས་པ་མི་དགེ་བཅུ་སྤང་བར་སྟོན་པ་ནི། སྲོག་གཅོད་རྐུ་དང་ལོག་་
• 347 •



པར་གཡེམ་པ་དང་། །རྫུན་དང་ངག་འཆལ་ཚིག་རྩུབ་དབྱེན་སྦྱོར་དང༌། །
།བརྣབ་སེམས་གནོད་སེམས་ལྟ་བ་ཕྱིན་ཅི་ལོག། །སྡིག་པའི་ལས་བཅུ་
ལུས་ངག་ཡིད་ཀྱིས་སྤང་། །ཞེས་པའི་དོན། ལུས་ཀྱི་སྒོ་ནས་སྲོག་གཅོད་པ་་་
དང༌། རྐུ་བ་སྟེ་མ་བྱིན་པར་ལེན་པ་དང་། ལོག་པར་གཡེམ་པ་སྟེ། གཞན་གྱི་་་
ཆུང་མ་ལ་རྒོལ་བ་དང་མི་དགེ་བ་གསུམ་དང་། ངག་གི་སྒོ་ནས་རྫུན་དུ་སྨྲ་བ་སྟེ་
མི་བདེན་པར་སྨྲ་བ་དང༌། ངག་འཁྱལ་པ་སྟེ་འབྲེལ་བ་དང་དགོས་པ་མེད་པར་
སྨྲ་བ་དང་། ཚིག་རྩུབ་མོ་སྟེ་ཞེ་གཅོད་པའི་ཚིག་དང་། དབྱེན་སྦྱོར་ཞེས་པ་ནི་ཕྲ་
མ་སྟེ་གཞན་འབྱེད་པའི་ཚིག་དང་བཞིའོ། །ཡིད་ཀྱི་སྒོ་ནས་མི་རིགས་པར་་་་་
གཞན་གྱི་རྫས་ཀྱི་རེ་བའི་བརྣབ་སེམས་དང་སེམས་ལ་རྣམ་པར་སྣང་བའི་་་་་་
གནོད་སེམས་དང༌། ལྟ་བ་ཕྱིན་ཅི་ལོག་པ་དང་མི་དགེ་བ་གསུམ་མོ། །ལྟ་བ་ཕྱིན་
ཅིག་ལོག་པ་ནི་ལྟ་བ་ཅུང་ཟད་པ་ལ་སོགས་པ་ལ་བརྗོད་པ་མ་ཡིན་གྱི་ལས་རྒྱུ་་་
འབྲས་མེད་པར་ལྟ་བ་ནི་ལྟ་བ་ཕྱིན་ཅི་ལོག་པ་ཡིན་ནོ། །དེ་ལྟར་སྡིག་པའི་ལས་
རྣམ་པ་བཅུ་པོ་དེ་དག་ལུས་ངག་ཡིད་གསུམ་གྱིས་སྤང་བར་བྱ་ཞེས་པའོ། །
གསུམ་པ། སྡུག་བསྔལ་ཅན་ལ་ཕན་གདགས་པར་སྟོན་པ་ནི། མྱ་ངན་་་་
ནད་འཕོངས་སྡུག་ན་ནུས་ཕན་གདགས། །ཞེས་པ་སྟེ་དེའི་དོན། སྤྱིར་་་་་
སེམས་ཐམས་ཅད་ལ་ཕན་གདགས་པར་བྱ་བ་ཡིན་མོད། ཁྱད་པར་མྱ་ངན་གྱི་་
གདུང་པ་དང་ནད་ཀྱི་གཟིར་བ་དང་འཕོངས་པ་སོགས་སྡུག་བསྔལ་ཅན་(
དག་）ལ་ཅི་ནུས་ཀྱི་ཕན་གདགས་པར་བྱ། ཞེས་པའོ། །
བཞི་པ། བདག་གཞན་མཉམ་པར་ལྟ་དགོས་པར་སྟོན་པ་ནི། འབུ་སྲིན་
སོགས་ཀུན་རྟག་ཏུ་རང་འདྲར་ལྟ། །ཞེས་པའི་དོན། རིགས་མཐུན་པའི་མི་
ལ་སོགས་པར་མ་ཟད་འབུ་སྲིན་ལ་སོགས་པའི་སེམས་ཅན་ཀུན་རྟག་ཏུ་བདེ་བ་
-...-.-
>གབ
།
• 348 •



འདོད་ཅིང་སྡུག་བསྔལ་མི་འདོད་པ་རང་དང་འདྲ་བར་བལྟ་བར་བྱ། འཚེ་བ་ལ་
སོགས་པ་མི་བྱ། ཞེས་པའི་དོན་ནོ།
ལྔ་པ། བསླུ་བ་མེད་པ་སོགས་ཀྱི་གཞི་སྟོན་པ་ནི། བསླུ་མེད་བདེན་པས་
འཛུམ་ཞིང་བསོང་པོར་སྨྲ། །ཞེས་པའི་དོན། བསླུ་བ་མེད་པ་ནི་མི་བསླུ་བའི་
ངང་ཚུལ་ཅན་དང་བདེན་པས་སྨྲ་བ་དང་བཞིན་འཛུམ་ཞིང་བསོང་པོར་སྨྲ་བ་
སྟེ་དྲང་པོར་སྨྲ་བ་ཞེས་པའོ། །
དྲུག་པ། །བྱང་ཆུབ་མཆོག་ཏུ་སེམས་བསྐྱེད་པ་ནི། གནོད་བརྩོན་དགྲ་
ལ་ཕན་གདགས་གཙོར་བྱ་སྟེ། །བྱམས་པས་བྱང་ཆུབ་མཆོག་ཏུ་སེམས་
གཉིས་སྐྱེད། །ཞེས་པའི་དོན་ བྱང་ཆུབ་སེམས་པའི་བསླབ་བྱ་ལ་འཇུག་པ་་་་
དང་། སེམས་སྐྱེད་པ་དག་ནི། བདག་ཉིད་ལ་གནོད་པར་བརྩོན་པའི་དགྲ་བོ་
ལ་ཡང་ཕན་གདགས་པ་གཙོ་བོར་བྱས་ཏེ། དེ་དག་ལ་ཡང་བྱམས་པས་སེམས་་
ཐམས་ཅད་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཐོབ་པར་བྱ་་་
བའི་ཕྱིར་བྱང་ཆུབ་མཆོག་གི་སེམས་ཏེ། སྨོན་པ་བྱང་ཆུབ་ཀྱི་སེམས་དང་འཇུག་
པ་བྱང་ཆུབ་ཀྱི་སེམས་གཉིས་ཀ་བསྐྱེད་པར་བྱ། ཞེས་པའོ། །འཚོ་བྱེད་རྣམས་ཀྱི་
འཇུག་པ་བྱང་ཆུབ་ཀྱི་སེམས་སྐྱེད་བླང་བ་ཡིན་ན། དེའི་བསླབ་བྱ་ནི་སྡོམ་་་་་
གསུམ་གསལ་བའི་མེ་ལོང་དུ་གསལ་བར་བཤད་པར་ཤེས་པར་བྱའོ། །སྨོན་པ་
སེམས་བསྐྱེད་ནི་འཚོ་བྱེད་རྣམས་ཀྱིས་ཀྱང་ཉམས་སུ་བླང་དགོས་པ་ཡིན་ནོ། །
སེམས་སྐྱེད་པའི་ཕན་ཡོན་ནི། བྱང་ཆུབ་སེམས་སྤྱོད་པ་ལ་འཇུག་པ་ལས། དེ་་་
ནས་བརྩམས་ཏེ་གཉིད་ལོག་ལམ། བག་མེད་གྱུར་ཀྱང་བསོད་ནམས་ནི། ནམ་་
མཁའ་མཉམ་པ་དུ་མ་ཞིག རྒྱུན་མི་འཆད་པར་འབྱུང་བར་འགྱུར། ཞེས་་་་་
གསུངས་པས། བྱང་ཆུབ་སེམས་དཔའི་སྤྱོད་པ་དང་ལྡན་ན་གཉིད་ལོག་པའམ།
• 349 •



ར་རོ་བ་སྟེ། བག་མེད་པར་གྱུར་ཀྱང་སེམས་ཅན་ཐམས་ཅད་ཀྱི་དོན་དུ་སེམས་
བསྐྱེད་པ་དེའི་བསོད་ནམས་ཀྱི་ཕུང་པོ་ནི་ནམ་མཁའ་དང་མཉམ་པ་དུ་མ་ཞིག་
རྒྱུན་མི་འཆད་པར་འབྱུང་བར་འགྱུར་རོ། །ཞེས་པའོ། ། །
བདུན་པ། དེ་དག་གི་བྱ་བ་སྟོན་པ་ནི། ལུས་ངག་ཡིད་གསུམ་ཕངས་་་
མེད་སྟོང་སེམས་ལྡན། །གཞན་གྱི་དོན་དེ་རང་གི་འདྲར་སེམས་པ། །
ཞེས་པའི་དོན། ལུས་ངག་ཡིད་གསུམ་དུལ་བར་གནས་པ་དང་། ལུས་ཀྱང་སྦྱིན་
པར་བཏང་བར་བྱ་བ་ཡིན་ན། རྫས་ལ་སོགས་པ་ཕངས་པ་མེད་པར་གཏོང་་་་
བའི་སེམས་དང་ལྡན་པ་དང་། གཞན་གྱི་དོན་སྒྲུབ་པ་ལ་རང་གི་དོན་སྒྲུབ་པ་་
དང་འདྲ་བར་སེམས་པའི་གྲོགས་བྱ་ཞེས་པའོ། །
བརྒྱད་པ། མདོར་བསྡུ་བ་སྟོན་པ་ནི། དེ་དག་དམ་པའི་སྤྱོད་པ་་་༌
མཐར་ཐུག་གོ། །ཞེས་པའི་དོན། ཇི་སྐད་བཤད་པའི་ལྷ་ཆོས་ཀྱི་ཡོན་ཏན་དེ་
དག་དང་ལྡན་པ་ནི་དམ་པའི་སྤྱོད་པ་མཐར་ཐུག་གོ། །ཞེས་པའི་དོན་ཏོ། །
འདི་དག་གི་སྐབས་སུ་དཔལ་མགོན་གྱི་འགྲེལ་པར། སྤྱི་དོན་གསུམ་པ་
དམ་པ་ལྷ་ཆོས་ཀྱི་སྤྱོད་པ་ལ་གཉིས་ཀྱི་དང་པོ། རྟག་ཏུ་བདེ་བར་འདོད་པའི་
ཆོས་ལ་ནི། དེ་ནས་དམ་པའི་ཞེས་པ་བཞི་སྟེ་སྐྱེས་བུ་བློ་དང་ལྡན་པ་རྣམས་་་་་
ཀྱིས་འདི་དང་ཕྱི་མ་གཉིས་ཀ་བདེ་བའི་ཐབས་ཆོས་ཁོ་ན་ལ་འབད་དགོས་སོ། །
འོ་ན་སྨན་དཔྱད་བྱེད་པ་ལ་དམ་པའི་སྤྱོད་པ་ཅི་དགོས་ཞེ་ན། གསོ་བ་རིག་་་་
པའང་རང་གཞན་གྱི་བདེ་བ་སྩལ་བའི་ཐབས་ཡིན་ཏེ། དེ་བས་ཀྱང་ཆོས་རྣམ་
དག་ཅིག་བྱུང་ན་འདི་ཕྱིའི་བདེ་བ་ཀུན་འབྱུང་བས་ཅི་ནས་ཀྱང་དམ་པའི་ཆོས་
ལ་འབད་དགོས་སོ། །དེའང་སེམས་ཅན་ཐམས་ཅད་བདེ་བར་འདོད་པའི་ཕྱིར་
སོ་ནམ་དང་ཡོན་ཏན་གྱི་རིགས་དུ་མ་ཞིག་ལ་བརྩོན་ཞིང་འཇུག་ཀྱང་ཆོས་མེད་
• 350 •



ན་བདེ་བ་ལྟར་སྣང་ཡང་། སྡུག་བསྔལ་གྱི་བསྣན་པ་ལས་མི་འབྱུང་བའི་ཕྱིར།
ཆོས་ཁོ་ན་ལ་འབད་པར་གདམས་པ་སྟེ། སེམས་ཅན་ཐམས་ཅད་བདེ་འདོད་་
ཕྱིར། བརྩོན་པ་ཀུན་ལ་འཇུག་པར་འདོད། བདེ་བ་ཆོས་མེད་པར་མ་ཡིན། དེ་
བས་ཆོས་ལ་བརྩོན་པར་བྱ། ཞེས་སོ། །
གཉིས་པ། ཆོས་བྱ་ཐབས་བསྟན་པ་ལ་གསུམ་ལས། དང་པོ་དགེ་བའི་
བཤེས་གཉེན་བསྟེན་ཅིང་མི་དགེ་བའི་གྲོགས་དང་བཅས་པ་སྤང་བ་ནི། མོས་་
པས་བཤེས་གཉེན་བསྟེན་ཅེས་པ་ལ་སོགས་ལྔ་སྟེ། ཆོས་ལ་མོས་པའི་དད་པ།
དང་བའི་དད་པ། ཡིད་ཆེས་པའི་དད་པ་གསུམ་དང་ལྡན་པས་བཤེས་གཉེན་་
དམ་པ་གཅིག་བཙལ་དགོས་ཏེ། མཁས་པ་ཆེན་པོ་བཻ་རོ་ཙ་ནའི་གསུང་ལས། །
མཆིང་བུ་བྱི་དོར་བྱས་པ་ལ། རིན་ཆེན་ཡོན་ཏན་ཅི་སྟེ་འབྱུང་། ཆུ་བོ་བཞི་ལྡན་
གཅིག་ལ་གཏུགས། ཞེས་དང་། ཆོས་ཀྱི་རྗེ་ས་སྐྱ་པའི་གསུང་ལས་ཀྱང་། རང་
དང་བླ་མས་མ་བསླུས་ན། གཞན་གྱི་བསླུའོ་རྫུན་པོ་ཡིན། ཞེས་དང་། བྲམ་ཟེ་་
ཆེན་པོ་ས་ར་ཧ་པའི་ཞལ་ནས་ཀྱང་། ཚོང་འདུས་ངན་པའི་ཚོང་བཞིན་དུ།
གང་ལོད་རྣམས་ཀྱི་དམ་པར་གཟུང་། ཆོས་འབྲེལ་དམ་ཉམས་དུས་གཅིག་་་་་་
འབྱུང་། ཕན་འདོད་བསམ་པས་དམྱལ་བར་ལྕི། ཞེས་སོགས་མང་དུ་གསུངས་
པའི་ཕྱིར་རོ། །མཚན་ལྡན་གཅིག་རྙེད་ན་མཉེས་པའི་ཐབས་སྣ་ཚོགས་ཀྱིས་་་་་
བསྟེན་པར་བྱའོ། །སྡོམ་པ་དང་དམ་ཚིག་ནས་སོ། །
ཅིག་ཤོས་ཏེ་དེ་ཉིད་འགལ་བ་རྣམས་དང་། སྒོ་གསུམ་གྱི་མི་དགེ་བའི་ས་
ལས་སྡིག་པའི་གྲོགས་པོ་དང་བཅས་ཐག་རིང་དུ་སྤང་བར་བྱའོ། །ཇི་ལྟར་སྤང་
ན། མི་དགེ་བ་བཅུ་སྤང་སྟེ། ལུས་ཀྱི་སྲོག་གཅོད་དང་། མ་བྱིན་ལེན། མི་་་་
ཚངས་སྤྱོད་གསུམ་དང་། ངག་གི་ལས་རྫུན་ཕྲ་མ་ངག་འཁྱལ་ཚིག་རྩུབ་དང་།
• 351 •



ཡིད་ཀྱི་ལས་བརྣབ་སེམས་གནོད་སེམས། ལོག་ལྟ་གསུམ་སྟེ། མི་དགེ་བ་བཅུ་་་
སྤང་ཞིང་། དགེ་བཅུ་སྒྲུབ་པར་བྱའོ། །དེའང་མོས་པས་དགེ་བའི་བཤེས་གཉེན་
བསྟེན། ཅིག་ཤོས་རིང་དུ་སྤང་བར་བྱ། འཚེ་དང་རྐུ་དང་འདོད་ལོག་དང་། །
ཕྲ་མ་ངག་རྩུབ་རྫུན་ཚིག་དང་། མི་འབྲེལ་སྨྲ་དང་གནོད་སེམས་དང་། བརྣབ་
སེམས་ལྟ་བ་ཕྱིན་ཅི་ལོག དེ་ལྟར་སྡིག་པའི་ལས་རྣམས་བཅུ། ལུས་ངག་ཡིད་་་་
ཀྱིས་སྤང་བར་བྱ། ཞེས་སོ། །
གཉིས་པ། ཚད་མེད་པ་བཞིའི་བྱང་ཆུབ་ཏུ་སེམས་བསྐྱེད་པ་ནི། མྱ་་་་
ངན་ནད་འཕོངས་ཞེས་པ་ལྔ་སྟེ། མྱ་ངན་ཅན་དང་ནད་པ་དང་། དབུལ་ཞིང་
འཕོངས་པ་དང་། སྡུག་བསྔལ་དང་ལྡན་པ་རྣམས་ལ་སྒོ་གསུམ་གྱིས་ཕན་་་་་་
གདགས་པ་ནི་བྱམས་པ་ཚད་མེད་པ། འབུ་སྲིན་གྲོག་སྦུར་ལ་སོགས་པའི་སེམས་
ཅན་ཀུན་ལ་རང་དང་འདྲ་བར་བལྟ་བ་ནི་སྙིང་རྗེ་ཚད་མེད་པ། བསླུ་ཚིག་མེད་
པར་ཞི་ཞིང་དེས་པས་འཛུམ་ལ་གསོང་པོར་སྨྲ་བ་ནི་དགའ་བ་ཚད་མེད་པ། །
གནོད་བྱེད་ཀྱི་དགྲ་ལ་ཡང་ཕན་གཙོ་བོར་བྱེད་པ་བཏང་སྙོམས་ཚད་མེད་པ་སྟེ།
དེ་ལྟར་འགྲོ་བ་ཀུན་ལ་ཚད་མེད་བཞིའི་སྒོ་ནས་དོན་ཅི་ནུས་བྱའོ། །
སེམས་བསྐྱེད་པ་ལ་གཉིས་ཏེ། ནད་ཀྱིས་ཉེན་པ་རྣམས་ལ་སྙིང་རྗེས་ཅི་
ནུས་པར་ཕན་གདགས་པར་བྱ་སྙམ་པ་དེ་སྨོན་པ་བྱང་ཆུབ་ཀྱི་སེམས་སོ། །དེ་་
ལྟར་ལག་ཏུ་བླང་ལ་ཕན་པར་བྱེད་པ་ནི། འཇུག་པ་བྱང་ཆུབ་ཀྱི་སེམས་སོ། །
དེའང་། འཕོངས་པ་ནད་པ་མྱ་ངན་གཟིར། ཅི་ནུས་པར་ནི་ཕན་པར་བྱ། འབུ་
སྲིན་གྲོག་སྦུར་དག་ལ་ཡང་། རང་དང་འདྲ་བར་རྟག་ཏུ་བལྟ། ཞེས་སོ། ། །
གསུམ་པ། ཕ་རོལ་ཏུ་ཕྱིན་པ་བཞི་ལ་སྤྱད་པར་བྱ་བ་ནི། ལུས་ངག་ཅེས་
པ་གསུམ་སྟེ། སྒོ་གསུམ་དུལ་བ་ཚུལ་ཁྲིམས་སམ། དཀའ་སྤྱད་ཁོང་ཁྲོ་ལ་བཟོད་
• 352 •



པ། སྨན་སོགས་ཕངས་སེམས་མེད་པར་གཏོང་སེམས་སྦྱིན་པ། གཞན་གྱི་དོན་་་
ལ་རང་དོན་དང་འདྲ་བར་སེམས་པ་བརྩོན་འགྲུས་ཀྱི་ཕ་རོལ་དུ་ཕྱིན་པ་སྟེ།
སྙིང་རྗེ་བརྟན་ཞིང་བློ་དང་ལྡན། ལུས་དང་ངག་ཡིད་དུལ་བ་དང་། གཞན་གྱི་
དོན་ལ་རང་དོན་སེམས། དེ་དག་དམ་པའི་སྤྱོད་པ་མཐར་ཐུག་གོ ཅེས་བཤད།
མྱ་ངན་ནད་འཕོངས་སོགས་ཚད་མེད་བཞི་ལ་སྦྱོར་ལུགས་རྒྱ་ཆུང་པའི་སྐྱོན་་་་་
ཡོད་ཅིང་། ནད་ཀྱིས་ཉེན་པ་རྣམས་ལ་སྙིང་རྗེས་ཅི་ནུས་ཀྱིས་ཕན་བཏགས་་་་
པར་བྱ་སྙམ་པ་དེ་སྨོན་པ་བྱང་ཆུབ་ཀྱི་སེམས་སོ། །ཞེས་པ་ཡང་སྨོན་སེམས་རྒྱ་
ཆུང་པའི་སྐྱོན་ཡོད་དེ། སྨོན་སེམས་ངོ་བོ་ནི་སེམས་ཅན་ཐམས་ཅད་ཀྱི་དོན་དུ་
སངས་རྒྱས་ཐོབ་འདོད་ཀྱི་བསམ་པ་ཡིན་པས་སོ། །དེ་ལྟ་ནའང་། ཚད་མེད་་་་་
བཞི་དང་སྨོན་སེམས་སྦྱོར་ལུགས་འདི་ཙམ་སྨན་པ་རྣམས་ཀྱི་ལག་པས་བླངས་་
ན་ཡང་ཕན་ཡོན་དང་ལྡན་པ་ཡིན་ནོ། ། །
གོང་གི་གཞུང་འདིའི་སྐབས་ཀྱི་བཤད་པ། མདོ་གནས་ལེའུ་གཉིས་པའི་
འགྲེལ་པ་ཟླ་ཟེར་ལས། སེམས་ཅན་ཐམས་ཅད་དེ་སྲོག་ཆགས་ཀུན་གྱིས་བརྩོན་
པའི་བྱ་བ་མ་ལུས་པ་ཀུན་གྱི་བདེ་བར་འདོད་ཅིང་སྒྲུབ་པར་བྱ་བའི་ཕྱིར་བྱེད་་
པར་འདོད་པ་ཡིན་ནོ། །བདེ་བ་ཞེས་བྱ་བ་ནི་སྡུག་བསྔལ་དང་བྲལ་བའོ། །དེ་ནི་
ཆོས་མེད་པར་མ་ཡིན་ཞེས་བྱ་བ་ནི། །ཆོས་མེད་ཅིང་ཆོས་སྤང་ལ་ཆོས་ལས་་་་་
གཞན་པར་སྤྱད་པ་ལས་འབྱུང་བར་མི་འགྱུར་རོ། །རྒྱུ་དེ་བས་ན་ཆོས་གཙོ་བོར་
བྱ་ཞིང་ཆོས་ལ་བརྩོན་པར་བྱའོ། །དེས་ནི་འདི་སྐད་སྟོན་པར་འགྱུར་ཏེ། བྱ་བ་
ལ་སོགས་པ་བརྩོན་པ་གང་དང་གང་བྱེད་པ་དེ་དང་དེ་ནི་ཆོས་ལ་བརྩམས་པར་
བྱས་ནས་བྱའོ། །ཞེས་བྱ་བའི་དོན་ཏོ། །ཞེས་དང་། མོས་པས་ཞེས་བྱ་བ་ནི།
ལུས་དང་ངག་དང་ཡིད་ཀྱི་ཀུན་ཏུ་འདུད་པས་དགེ་བའི་བཤེས་གཉེན་ཞེས་བྱ་
• 353 •



བ་མཐོ་རིས་དང་ཐར་པའི་གྲོགས་བཤེས་སུ་གྱུར་ཅིང་ཡེ་ཤེས་ལ་སོགས་པ་སྟོན་
པར་བྱེད་པ་སྟེ། དེ་འབད་པས་བསྟེན་ཅིང་བསྙེན་བཀུར་བྱའོ། །
ཅིག་ཤོས་རིང་དུ་སྤང་བར་བྱ་ཅེས་པ་ནི་དགེ་བའི་བཤེས་གཉེན་ལ་ལྟོས་
པའི་ཅིག་ཤོས་སྡིག་པའི་བྱ་བ་བྱེད་པ་སྟེ། དེ་ནི་སྤང་བར་བྱའོ། །ཞེས་པ་དང་།
དེ་ལྟར་སྡིག་པའི་ལས་རྣམ་པ་བཅུ་ལུས་དང་ངག་དང་ཡིད་ཀྱིས་སྤང་བར་བྱའོ།།
དེ་ལ་འཚོ་བ་གཅིག་ནི་སྲོག་ཆགས་རྣམས་འཇོམས་པ་སྟེ་གསོད་པའོ། །རྐུ་བ་ནི་
གཞན་གྱི་རྫས་འཕྲོག་ཅིང་རྐུ་བའོ། །འདོད་པ་ལ་ལོག་པར་སྤྱོད་པ་ནི་བགྲོད་་་་
པར་བྱ་བ་མ་ཡིན་པ་ལ་སོང་བ་སྟེ། དེ་ལྟར་ན་ལུས་ཀྱི་རྣམ་པ་གསུམ་མོ། །ཕྲ་མ་
ནི་གཞན་གྱི་ཉེས་པ་སྒྲོག་པར་བྱེད་པའོ། །ངག་རྩུབ་པ་ནི་ཚིག་མི་བཟོད་པར་རྣོ་
བའམ། གཞན་གྱི་གནད་ལ་འབེབས་པའོ། །རྫུན་གྱི་ཚིག་ནི་མི་བདེན་པར་སྨྲ་
བའོ། །མི་འབྲེལ་བར་སྨྲ་བ་ནི་ལོག་པར་སྨྲ་ཞིང་དགོས་པ་མེད་པར་སྨྲ་བའོ། །
དེ་ལྟར་ན་ངག་གི་རྣམ་པ་བཞིའོ། །གནོད་སེམས་ནི་སེམས་ཅན་ལ་རྣམ་པར་་་་
སྡང་བའོ། །བརྣབ་སེམས་ནི་མི་རིགས་པར་གཞན་གྱི་རྫས་ལ་རེ་བའོ། །ལྟ་བ་་་
ཕྱིན་ཅི་ལོག་ནི་ལོག་པར་ལྟ་བ་སྟེ། བསྟན་བཅོས་ལས་བཤད་པའི་ལྟ་བ་ལས་་་་
ཕྱིན་ཅི་ལོག་ཏུ་གྱུར་པ་མེད་པར་ལྟ་བ་ཉིད་དེ། སྦྱིན་པ་མེད་དོ། །སྦྱིན་སྲེག་་་་
མེད་དོ། །འཇིག་རྟེན་འདི་མེད་དོ། །འཇིག་རྟེན་ཕ་རོལ་མེད་དོ། །ཞེས་བྱ་བ་དེ་
ལྟ་བུའི་ནི་ལྟ་བ་ཕྱིན་ཅི་ལོག་ཏུ་གྱུར་ཏེ། དེ་ལྟར་ནི་ཡིད་ཀྱི་རྣམ་གསུམ་མོ། །
ཞེས་དང༌། འཕོངས་པ་ནི་འཚོ་བའི་ཐབས་དང་བྲལ་བའོ། །ནད་ཀྱིས་གཟིར་་
བ་ནི་ནད་ཀྱི་གནོད་པར་གྱུར་པའོ། །མྱ་ངན་གྱིས་གཟིར་བ་ནི་མྱ་ངན་གྱིས་་་་
ཉམས་ཐག་གྱུར་པའོ། །ཕན་གདགས་པ་ནི་སྦྱིན་པ་དང་གསོ་བ་དང༌། མྱ་ངན་
བསལ་བ་དག་གིས་དེ་ལས་ཟློག་ཅིང་ཕན་གདགས་པར་བྱའོ་ཞེས་དང་། རྒན་
• 354 •



པོ་ནི་ཤེས་པ་དང་། ཚུལ་ཁྲིམས་དང་། དཀའ་ཐུབ་དང་། ཚངས་པར་སྤྱོད་པ་
དང༌་། བརྟུལ་ཞུགས་ལ་སོགས་པ་རྣམས་ལ་དགའ་བའོ། །འབྱོར་པ་ནི་ཕུན་་་་་
སུམ་ཚོགས་པའོ། །རྒུད་པ་ནི་དེ་དག་ཉིད་བྲལ་བ་སྟེ། དེ་དག་ལ་ཡིད་གཅིག་་་
ཅིང་སྙམ་སེམས་པར་བྱའི། འབྱོར་པས་དྲེགས་པ་ཡང་མི་བྱ་ལ། རྒུད་པས་ཞུམ་
པར་མི་བྱའོ། །རྒྱུ་ལ་ཕྲག་དོག་ཅེས་བྱ་བ་ནི་ཕུན་སུམ་ཚོགས་པའི་རྒྱུའི་དངོས་་
པོ་ལ་ཕྲག་དོག་བྱའི་འབྲས་བུ་གཞན་གྱི་ཕུན་སུམ་ཚོགས་པ་ལ་ནི་མ་ཡིན་ནོ། །
དེ་ཡང་སྤྱོད་པ་དམ་པ་ལ་འཇུག་པ་དང་། ཐོས་པ་དང་གཏོང་བ་ལ་སོགས་པ་
གཞན་ནི་ཡོན་ཏན་སྐྱེད་པར་བྱེད་པ་དེའི་རྒྱུ་ཉིད་ལ་ཕྲག་དོག་བྱ་བའི་དེའི་་་་་
འབྲས་བུ་ཐོབ་པ་ལ་ནི་མ་ཡིན་ཏེ། སྐྱེས་བུ་ཉིད་དུ་གྱུར་པར་མཚུངས་སུ་ཟིན་་་
ཀྱང་། འདི་ནི་འདི་ལྟར་ཡོན་ཏན་དང་ལྡན་པ་ཡིན་ན། བདག་ནི་འདི་ལྟ་བུའི་
ཡོན་ཏན་གྱི་བརྒྱན་པ་ཅིའི་མི་བྱ། ཞེས་གང་གི་སྔོན་མ་ཐོས་པ་ལ་སོགས་པ་་་་
འཕེལ་བར་འགྱུར་བ་དེ་ལྟ་བུའི་རྒྱུ་ལ་འབད་པ་ཉིད་དུ་བྱ་བ་ཡིན་ནོ་ཞེས་དང་།
ཆོས་རྣམས་ཀུན་གྱི་ལམ་ལ་ནི། དབུ་མའི་ལམ་གྱི་རྗེས་འཇུག་བྱ། ཆོས་རྣམས་་
ཀུན་ཏེ་དངོས་པོ་ཐམས་ཅད་ལམ་ལ་ཞེས་བྱ་བ་བསྒྲུབ་ཅིང་བྱ་བའི་གནས་་་་་་
རྣམས་ལ་དབུ་མ་སྟེ། དམའ་བ་ཡང་མ་ཡིན་ལ་ཤིན་ཏུ་མཐོ་བ་ཡང་མ་ཡིན་པ་
གང་ཡིན་པ་དེའི་རྗེས་སུ་འཇུག་ཅིང་སྤྱད་པར་བྱའོ། །ཞེས་སྟོན་པ་ཡིན་ནོ། །དེ་
ལ་སྒོ་དགུ་ནི་དྲི་མའི་གནས་ཀྱི་སྒོ་རྣམས་ཏེ། མིག་དང་རྣ་བ་དང་སྣ་དང་ཁ་་་
དང་བཤང་བའི་སྒོ་དང་། གཅི་བའི་སྒོ་ལ་སོགས་པའོ། །རྐང་པ་ནི་རྐང་པ་་་་་
གཉིས་ཏེ་དེ་རྣམས་ཀྱི་དྲི་མ་བསལ་ཞིང་སྦྱང་བར་བྱའོ། །ཁྲུས་ལ་དགའ་བ་ནི་་
རྟག་ཏུ་ཁྲུས་བྱེད་པའོ། །དྲི་ཞིམ་བགོས་ཞེས་པ་ནི་ག་བུར་ལ་སོགས་པའི་དྲི་
ཞིམ་པའི་རྫས་རྣམས་ཀྱི་ལུས་རྗེས་སུ་བགོས་ཤིང་བྱུག་པར་བྱའོ། །ཆས་བཟང་
• 355 •



པ་ནི་དྲི་དང་བྱུག་པ་དང་ཕྲེང་བ་དང་གོས་དང་རྒྱན་གྱི་རྣམ་པས་བརྒྱན་ཅིང་་
ཆས་པར་བྱས་པའོ། །མི་འཕྱར་བ་ནི་ཁེངས་ཤིང་འཕྱར་ཆེས་པ་མ་ཡིན་པར་་་་
བྱས་ནས་སྤང་ཞིང་མདངས་ལྡན་པར་བྱའོ། །ཞེས་དང་། སྙིང་རྗེས་བརླན་ཞིང་
གཏོང་དང་ལྡན། ལུས་དང་ངག་ཡིད་དུལ་བ་དང་། གཞན་གྱི་དོན་ལ་རང་་་
དོན་སེམས། དེ་དག་དམ་པའི་སྤྱོད་མཐར་ཐུག །སྙིང་རྗེས་བརླན་པ་ནི།
སེམས་ཅན་ཐམས་ཅད་ལ་བརྩེ་བ་དང་ལྡན་པ་ཉིད་དེ་སྙིང་རྗེའི་སེམས་ནོན་་་་་
པའོ། །དེ་བཞིན་དུ་གཏོང་བ་དང་ལྡན་པ་ནི། ཅི་ནུས་པ་བསྟན་བཅོས་ཇི་ལྟ་བ་
བཞིན་དུ་བདག་གིར་བྱ་བ་ལས་བཟློག་ཅིང་གཞན་དག་ལ་སྟེར་བར་བྱེད་པའོ། །
ལུས་དང་ངག་དང་སེམས་ནི་ལུས་ངག་ཡིད་ཀྱི་རྣམ་པའོ། །དུལ་བ་ནི་ཉེ་བར་
ཞི་བའོ། །གཞན་གྱི་དོན་ལ་ཞེས་པ་ནི་གཞན་གྱི་དགོས་པ་ལའོ། །རང་དོན་་་་་་
སེམས་པ་ནི་གང་གཞན་གྱི་དོན་བློ་ལ་སེམས་པ་འདི་ཉིད་ཁོ་བོའི་རང་གི་དོན་་་་
ཡིན་ནོ། །ཞེས་དེ་སྙམ་དུ་སེམས་པའོ། །དེ་ནི་ཞེས་པ་ལྟ་བུ་ནི་དམ་པ་སྟེ། ཡ་་་
རབས་རྣམས་ཀྱི་སྤྱོད་པ་ཡིན་པས་ན་དམ་པའི་སྤྱོད་པའོ། །མཐར་ཐུག་པ་ནི་་་
རྫོགས་པའོ། །ཡང་ན་དམ་པ་ཡང་ཡིན་ལ་སྤྱོད་པ་ཡང་ཡིན་པས་དམ་པའི་སྤྱོད་
པ་མཛེས་པའོ། །ཞེས་བྱ་བའི་དོན་ཏོ། །ཞེས་བཤད། །
ཅེས་གསུང་སོ། །ཞེས་པ་ནི་དེ་སྐད་ཅེས་ལེའུ་བཅུ་གསུམ་པ་གསུངས་
སོ། །ཞེས་པའོ། །
（ལེའུའི་མཚན་ནི།) བདུད་རྩི་སྙིང་པོ་ཡན་ལག་བརྒྱད་པ་གསང་བ་་
མན་ངག་གི་རྒྱུད་ལས་ཉིན་རེ་བཞིན་རྒྱུན་དུ་སྤྱོད་པའི་ལེའུ་(སྟེ་)བཅུ་
གསུམ་པའོ། །ཞེས་པ་སྟེ།ལེའུ་བཅུ་གསུམ་པ་རྒྱས་པར་བཤད་ཟིན་ཏོ།།
• 356 •



ལེའུ་བཅུ་བཞི་པ། དུས་སུ་སྤྱོད་པའི་སྤྱོད་ལམ།
ད་ནི་དུས་སུ་སྤྱོད་པའི་སྤྱོད་ལམ་གྱི་ལེའུ་བཅུ་བཞི་པ་བཤད་པར་བྱ་སྟེ་
དེ་ཡང་ལེའུ་འདི་གསུངས་ཤིང་ཉན་པར་གདམས་པ་དང་། གཞུང་དོན་དངོས་
གཉིས་ལས། དང་པོ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་་་་
འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག །ཅེས་པ་སྟེ།
ལེའུ་བཅུ་གསུམ་པ་གསུངས་ཟིན་པ་དེ་ནས་ཡང་དྲང་སྲོང་རིག་པའི་ཡེ་ཤེས་་་་
ཀྱིས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུང་སོ། །ཀྱེ་ཞེས་བོས་ནས་་་
དྲང་སྲོང་ཆེན་ཉོན་ཅིག ཅེས་ལེའུ་བཅུ་བཞི་པ་ཉན་པར་གདམས་པའོ། །
གཉིས་པ། གཞུང་དོན་དངོས་ལ། མདོར་བསྟན་དང་རྒྱས་བཤད་་་་་་
གཉིས་ལས། མདོར་བསྟན་ནི། གཉིས་པ་དུས་སུ་སྤྱོད་པའི་སྤྱོད་ལམ་ནི།
ཞེས་པ་སྟེ། སྤྱོད་ལམ་གསུམ་གྱི་ནང་ནས་གཉིས་པ་ནམ་ཟླའི་དུས་སུ་སྤྱོད་པའི་
སྤྱོད་ལམ་སྟོན་པ་ནི། ཞེས་པ་དང་།
གཉིས་པ་དེ་དག་གི་རྒྱས་པར་བཤད་པ་ལ། དུས་དྲུག་ངོས་འཛིན་པ་་་
དང༌། དུས་དེ་དག་ཀྱང་སྐད་ཅིག་ལ་སོགས་པས་གྲུབ་ཚུལ། ཉི་མ་ལྷོ་བྱང་དུ་་་
བགྲོད་ཚུལ། བྱང་དུ་བགྲོད་དུས་ཀྱི་ནུས་སྟོབས་དང་། ལྷོར་བགྲོད་དུས་ཀྱི་ནུས་
སྟོབས་ཀྱི་ཁྱད་དང་། དགུན་སྟོད། དགུན་སྨད། དཔྱིད། སོས་ཀ་དང་། དབྱར་
དང་སྟོན་རྣམས་ཀྱི་སྤྱོད་ལམ་སྟོན་པ་དང་བཅུ་གཅིག་ལས།
༡ དུས་དྲུག་གི་ངོས་འཛིན།
དང་པོ་དུས་དྲུག་གི་ངོས་འཛིན་སྟོན་པ་ནི། དགུན་སྟོད་དགུན་སྨད་
• 357 •



དཔྱིད་དང་སོས་ཀ་དང༌། །དབྱར་སྟོན་དགུན་ཟླ་ལ་སོགས་གཉིས་་་་
རིམ་བཞིན། །ཞེས་པའི་དོན། མགོ་དང་རྒྱལ་གྱི་ཟླ་བ་གཉིས་ནི་དགུན་སྟོད། །
རྟ་པའི་ཟླ་བ་དང་ཁྲའི་ཟླ་བ་གཉིས་ནི་དགུན་སྨད་དང༌། བྱ་བུ་དང་ནམ་་་་་
མཐོང་གི་ཟླ་བ་གཉིས་ནི་དཔྱིད། ལྡིའུ་དང་དའི་(སྨོན་)ཟླ་བ་གཉིས་ནི་སོས་་
ཀ་དང་། བྱ་མཆུ་དང་ཁྲུམས་ཀྱི་ཟླ་བ་གཉིས་ནི་དབྱར་དང་། དབྱུག་པ་དང་་་་
སྨིན་དྲུག་གི་ཟླ་བ་གཉིས་ནི་སྟོན་ཡིན་ཏེ། དགུན་ཟླ་ལ་སོགས་པ་དུས་དྲུག་པོའི་
དུས་རེ་རེ་ཡང་ཟླ་བ་གཉིས་གཉིས་རིམ་པ་བཞིན་འབྱུང་ཞེས་པའོ། །
དགུན་ཟླ་སོགས་ཀྱི་ངོས་འཛིན་ནི། ཕྱི་མ་རྒྱུད་ཀྱི་རྩའི་མདོའི་སྐབས་སུ།
ཟླ་བ་གོ་རིམས་མི་འགྲིག་པ་འགའ་རེ་འདུག་པ། བར་སྐབས་ཀྱི་ཡི་གེ་མ་དག་
པ་འདྲ། དགུན་ཟླའི་སྐབས་སུ་དག་པར་འབྱུང་སྟེ། གཞུང་ལས། དགུན་ཟླ་་་
གསུམ་ནི་ས་ཆུ་འཁྱགས་པའི་དུས། མགོ་རྒྱལ་རྟ་དང་གསུམ་གྱིས་ནམ་ཚོད་་་་་
འཛིན། ཞེས་དགུན་ཟླ་གསུམ་གྱི་ངོས་འཛིན་གསལ་བར་བཤད་པ་ལྟར་ཡིན་་་་
ཅིང་། དགུན་ཟླ་ར་བ་ནས་བཟུང་སྟེ། སྟོན་ཟླ་ཐ་ཆུང་གི་བར་དུ་དུས་དྲུག་ལ་་
ཟླ་བ་གཉིས་གཉིས་དང་སྦྱོར་བ་ཡིན་ཏེ། མདོ་གནས་ལེའུ་གསུམ་པའི་ཡན་ལག་
བརྒྱད་པ་ལས། དགུན་ཟླ་ར་བ་སོགས་གཉིས་གཉིས། རིམ་བཞིན་དུ་ནི་དུས་་་
དྲུག་བཤད། ཅེས་དང་དེའི་ཐད་ཀྱི་འགྲེལ་པ་ཟླ་ཟེར་ལས། དགུན་ཟླ་ར་བ་ལ་
སོགས་ཞེས་པ་ནི། དགུན་ཟླ་ར་བ་དང་འབྲིང་པོ་ལ་སོགས་པའོ། །གཉིས་་་་་
གཉིས་ནི་གྲངས་གཉིས་ཀྱི་སྤྱད་པའི་ཟླ་བ་བཅུ་གཉིས་སོ། །རིམ་ནི་གོ་རིམ་ཇི་
ལྟ་བ་བཞིན་དུ་བྱ་བ་ཡིན་གྱིས། གོ་རིམ་འཆོལ་པ་ནི་མ་ཡིན་ནོ། །དགུན་ཟླ་ཐ་
ཆུང་སོགས་ཞེས་པ་ནི། དགུན་སྨད། དཔྱིད་དང་། སོས་ཀ་དང་། དབྱར་དང་།
སྟོན་དང་། དགུན་སྟོད་དེ་དུས་དྲུག་ཏུ་དུས་ཀྱི་རྣམ་པར་དབྱེ་བ་བཤད་ཅིང་་་་
• 358 •



བསྟན་པ་ཡིན་ནོ། །ཞེས་བཤད།
༢ དུས་སྐད་ཅིག་ལ་སོགས་གྲུབ་ཚུལ།
གཉིས་པ་དུས་དེ་དག་ཀྱང་སྐད་ཅིག་ལ་སོགས་པའི་གྲུབ་ཚུལ་སྟོན་པ་ནི།
སྐད་ཅིག་ལ་སོགས་ཐང་ཅིག་ཡུད་ཙམ་ལ། །ཉིན་ཞག་ཟླ་བ་དུས་དང་
ལོར་འགྱུར་ཏེ། ཞེས་པའི་དོན། དུས་མཐའི་སྐད་ཅིག་དང་། ལ་སོགས་པའི་
སྒྲས། དེ་ཡི་སྐད་ཅིག་དང་ཐང་ཅིག་དང་ཡུད་ཙམ་རྣམས་བསགས་པ་ལས་ཉིན་
ཞག་དང་ཟླ་བ་དང་དུས་དྲུག་དང་ལོར་འགྱུར་བ་ཡིན་ནོ། །ཏེ་ཞེས་པ་ནི་འོག་
མ་འདྲེན་པའི་ཚིག་གོ། །དེའི་དོན་རྒྱས་པར་ནི། ཆོས་མངོན་པ་མཛོད་ལས། །
སྐད་ཅིག་མ་བརྒྱ་ཉི་ཤུ་ལས། དེའི་སྐད་ཅིག་ཐང་ཅིག་དང་། ཡུད་ཙམ་ཉིན་་་་
ཞག་ཟླ་བ་རྣམས། གོང་ནས་གོང་དུ་སུམ་ཅུ་འགྱུར། ཟླ་བ་བཅུ་གཉིས་ལ་ལོ་་་
གཅིག་ཅེས་བཤད་པ་ལྟར་དུས་ཀྱི་ཐུང་མཐའི་སྐད་གཅིག་མ་བརྒྱ་ཉི་ཤུ་ལ་དེའི་
སྐད་གཅིག་ཅེས་བརྗོད་ཅིང་། དེའི་སྐད་གཅིག་མ་སུམ་ཅུ་ལ་ཐང་དང་ཐང་་་་
སུམ་ཅུ་ལ་ཡུད་ཙམ་དང་། ཡུད་ཙམ་སུམ་ཅུ་ལ་ཉིན་ཞག་དང་། ཉིན་ཞག་སུམ་
ཅུ་ལ་སླ་བ་དང་། སླ་བ་བཅུ་གཉིས་ལ་ལོ་གཅིག་ཏུ་འགྱུར་ཞེས་པའོ། །སྐད་་་་
ཅིག་མའི་ཚད་སྟོན་པ་ནི་འཇིག་རྟེན་བཞག་པའི་མདོ་ལས། བུད་མེད་བལ་་་་་
མཁལ་བ་འབྲིང་གི་ཧ་ཅང་མི་རིང་ཧ་ཅང་མི་ཐུང་བར་སྙོམས་པ་དེ་ཙམ་གྱི་་་་
ཡུན་ནི་སྐད་ཅིག་མའི་ཚད་དོ་ཞེས་བཤད། །
༣ ཉི་མ་ལྷོ་བྱང་དུ་བགྲོད་ཚུལ།
གསུམ་པ། ཉི་མ་ལྷོ་བྱང་དུ་བགྲོད་ཚུལ་སྟོན་པ་ནི། ཉི་མ་བརྒྱད་་་་
གསུམ་དབྱར་དགུན་དབུས་སུ་ལྡོག །གསུམ་ནི་ལྷོ་དང་བྱང་དུ་འགྲོ་་་
• 359 •



ཞེས་བྱ། །ནམ་དང་ཉི་མ་ཕྱེད་ན་མཉམ་པ་ཡིན། །བརྒྱད་དང་བཅུ་ན་
སྒྲ་སྒྲོག་ཆད་པར་འགྱུར། །ཞེས་པའི་དོན་ལ། འབུམ་ནག་ཤག་མགོན་་་་་
དཔལ་མགོན་སོགས་མཐུན་པར་དགུན་ཉི་མ་གར་ལོག་ནི་དགུན་གྱི་དབུས་ཏེ།
དགུན་ཟླ་འབྲིང་པོ་ལ། དེ་ལའང་ཉི་མ་ཟླ་སྨད་ལ་ལོག་ན་འབྲིང་པོར་རྩི། ཟླ་་་
སྟོད་ལ་ལོག་ན་དགུན་ཟླ་ཐ་ཆུང་དུ་རྩིའོ། །ཟེར་བ་སོགས་ནག་རྩིས་རྙིང་པ་དང་
བསྟུན་པའི་བཤད་པར་སྣང་ཡང་མི་འཐད་དེ། ཉི་མ་གར་ལོག་དང་བསྟུན་ནས་
དགུན་ཟླ་འབྲིང་པོ་དང་ཐ་ཆུང་སོགས་ཀྱི་རྣམ་བཞག་བྱེད་པ་ལ་ཤེས་བྱེད་གང་
ཡང་མེད་པའི་ཕྱིར་རོ། ། །
གཞུང་གི་དོན་ནི། ཉི་མ་ལྡོག་པའི་དུས་དང་། ཚེས་གྲངས་དང་ཉིན་་་་
མཚན་མཉམ་པའི་དུས་རྣམས་སྟོན་པ་ཡིན་ལ། ཉི་མ་ལྡོག་པའི་ཚེས་གྲངས་་་་་
བརྒྱད་པ་གསུམ་སྟེ་ཚེས་བརྒྱད་དང་བཅོ་བརྒྱད་དང་ཉི་ཤུ་བརྒྱད་ལ་ལྡོག ཞེས་
པ་རགས་པའི་དབང་དུ་བྱས་པ་སྟེ། ཚེས་གྲངས་མཐའ་གཅིག་ཏུ་ངེས་པ་ནི་མ་
ཡིན་ནོ། །ལྡོག་པའི་དུས་ནི་དབྱར་ཟླ་གསུམ་གྱི་དབུས་མ་སྟེ་དབྱར་ཟླ་འབྲིང་པོ་
དང་དགུན་ཟླའི་དབུས་ཏེ། དགུན་ཟླ་འབྲིང་པོའི་དབུས་སུ་ཉི་མ་ལྡོག་ཞེས་པ་སྟེ།
དེ་ཡང་རགས་པའི་དབང་དུ་བྱས་པ་ཡིན་ཏེ། ཟླ་བཤོལ་བྱུང་བ་སོགས་ཀྱི་་་་
དབང་གི་ཟླ་བ་དེ་ཁོ་ན་ལ་ངེས་པ་ནི་མ་ཡིན་ནོ། །ཉི་མ་ལྷོ་བྱང་དུ་ཡུན་ཇི་(
ཙམ་)གཅིག་འགྲོ་ཞེ་ན་དུས་གསུམ་སྟེ། ཟླ་བ་དྲུག་ནི་ལྷོར་བགྲོད་པ་དང་། ཟླ་
བ་དྲུག་ནི་བྱང་དུ་འགྲོ་བ་ཡིན། ཞེས་བྱའོ། །མཉམ་པའི་སྐབས་ནི་གང་ཡིན་ཞེ་
ན། ནམ་དང་ཉི་མ་ནི་དུས་གསུམ་གྱི་ཕྱེད་པ་སྟེ། ཉི་མ་ལོག་ནས་ཟླ་བ་གསུམ་་
ན་ཉིན་མཚན་རིང་ཐུང་མཉམ་པ་ཡིན། དཔྱིད་ཉིན་མཚན་མཉམ་པ་ནས་ཞག་
བཅོ་བརྒྱད་ན་འབྲུག་གི་སྒྲ་སྒྲོག་ཅིང་། སྟོན་ཉིན་མཚན་མཉམ་པ་ནས་བརྒྱད་
• 360 •



དང་བཅུ་ལ་ཞེས་པ། །ཞག་བཅོ་བརྒྱད་ན་འབྲུག་གི་སྒྲ་སྒྲོག་པ་ཆད་པར་འགྱུར།
ཞེས་པའོ། ། །
༤ ཉི་མ་བྱང་བགྲོད་ཀྱི་ནུས་སྟོབས། །
བཞི་པ། ཉི་མ་བྱང་དུ་བགྲོད་དུས་ཀྱི་ནུས་སྟོབས་ཀྱི་ཁྱད་པར་སྟོན་པ།
དེ་ལས་དགུན་ཟླ་ཐ་ཆུང་ལ་སོགས་པ། །ཉི་མ་བྱང་དུ་འགྲོ་བའི་དུས་་
ཀྱི་ཚེ། །ཤིན་ཏུ་རྣོ་ཚ་རྩུབ་པའི་ངོ་བོར་འགྱུར། །རླུང་དང་ཉི་མ་དག་་
གི་ནུས་སྟོབས་ཀྱིས། །ཟླ་བ་ས་ཡི་ཡོན་ཏན་ཟད་པར་བྱེད། །འདིར་ནི་
ཚ་བསྐ་ཁ་བའི་རོ་སྟོབས་ཆེ། །མི་རྣམས་ཀྱི་ནི་མཐུ་སྟོབས་ཉིན་རེ་་་་
འཕྲོག །ཅེས་པ་དེའི་དོན། དུས་གསུམ་པོ་དེ་ལས་དགུན་ཟླ་ཐ་ཆུང་ལ་སོགས་
པ་དགུན་ཉི་མ་ལོག་པ་དེ་ནས་ཉི་མ་བྱང་དུ་འགྲོ་བའི་དུས་ཀྱི་ཚེ་རྩི་བཅུད་་་་་་
རྣམས་ཤིན་ཏུ་རྣོ་བ་དང་ཚ་བ་དང་རྩུབ་པའི་ངོ་བོར་འགྱུར་ཏེ་རླུང་དང་ཉི་མ་
བྱང་དུ་བགྲོད་པའི་དབང་གི་ནུས་སྟོབས་ཀྱི་ཟླ་བ་ཏེ་བསིལ་བ་དང་ས་ཡི་ཡོན་་་
ཏན་ལྕི་བ་ཟད་པར་བྱེད་པས་དུས་འདིར་ནི་ཚ་བ་དང་བསྐ་བ་དང་། ཁ་བའི་་
རོ་རྣམས་སྟོབས་ཆེ་བར་འགྱུར་ཞིང་མི་རྣམས་ཀྱི་ནི་ལུས་ཀྱི་མཐུ་སྟོབས་ཉིན་རེ་
བཞིན་འཕྲོག་པར་འགྱུར་ཞེས་པའོ། །
འདིའི་ཐད་ཀྱི་མདོ་གནས་ལེའུ་གསུམ་པའི་འགྲེལ་པ་ཟླ་ཟེར་ལས། དེ་
ལས་དུས་གསུམ་ནི་དགུན་སྨད། དཔྱིད། སོས་ཀ་ཞེས་བྱ་བའི་དུས་གསུམ་ལ་ཉི་
མ་བྱང་ཕྱོགས་སུ་འགྲོ་བ་ཡིན་ཏེ། ཉི་མ་བྱང་ཕྱོགས་སུ་འགྲོ་བ་དེ་ནི་མཐུ་་་་་
འཕྲོག་པ་ཞེས་ཀྱང་བྱ་བར་ཤེས་པར་བྱའོ། །དེ་ཡང་གང་གི་ཕྱིར་དུས་དེའི་ཚེ་
མི་རྣམས་ཀྱི་མཐུ་དང་སྟོབས་ཉི་མ་རེ་རེ་བཞིན་འཕྲོག་ཅིང་འབྲི་བར་བྱེད་པ་་་
ཡིན་ན་སུ་ཞིག་འཕྲོག་ཅེ་ན་རང་གི་རང་བཞིན་ཡིན་པའི་ཕྱིར་ཉི་མས་འོད་ཟེར་
• 361 •



དག་གིས་འཕྲོག་པར་བྱེད་དོ། །ཅིའི་ཕྱིར་ཞེ་ན། དེ་ཚེ་ཤིན་ཏུ་རྣོ་ཞིང་ཚ། རྩུབ་
པའི་ལམ་གྱི་ངོ་བོ་ཉིད། ཉི་མ་རླུང་གི་ཟླ་བ་ཡིས། ས་ཡི་ཡོན་ཏན་ཟད་པར་བྱེད།
ཅེས་བྱ་བ་ལ། དུས་དེའི་ཚེ་གང་གི་ཕྱིར་ཤིན་ཏུ་རྣོ་བ་དང་ཚ་བ་དང་རྩུབ་པའི་
ལམ་གྱི་ངོ་བོ་ཉིད་དེ་རང་བཞིན་ཅན་ཡིན་པས་ཉི་མ་དང་རླུང་གི་ཟླ་བའི་ཆ་་་
ལས་བྱུང་བའི་བསིལ་བའི་རང་བཞིན་ས་ལ་གནས་པའི་ཡོན་ཏན་དེ་ཟད་པར་
བྱེད་དོ། །ཚུལ་དེ་ལྟར་ན། མེ་ནི་རྩུབ་པའི་རང་བཞིན་ཅན་ཡིན་པའི་མཐུ་་་་་
སྟོབས་འཕྲོག་སྟེ། དེས་ན་དེའི་ཚེ་དངོས་པོ་རྣམས་ཀྱི་ཆ་ཅུང་ཟད་རྩུབ་པར་་་་་
འགྱུར་བ་ཡིན་ནོ། འདིར་ནི་ཚ་བསྐ་ཁ་བ་ཡི། རོ་རྣམས་སྟོབས་ནི་ཆེ་བ་ཡིན། །
ཞེས་པའོ། །དུས་དེའི་ཚེ་ཚ་བ་ལ་སོགས་པའི་རོ་རྣམས་གྲངས་ཇི་ལྟ་བའི་རིམས་
ཀྱིས་སྟོབས་ཆེ་བ་ཡིན་ནོ། །དེ་ཡང་དགུན་སྨད་ཀྱི་དུས་སུ་ནི། རོ་ཚ་བ་སྟོབས་
ཆེ་བ་ཡིན་ནོ། །དཔྱིད་ཀ་ནི་བསྐ་བའོ། །སོས་ཀ་ནི་ཁ་བ་སྟོབས་ཆེ་བ་ཡིན་ནོ། །
སྟོབས་ཆེ་བ་སྨོས་པ་ནི་འདི་སྐད་ཅེས་པ་ཡིན་ཏེ། དེའི་ཚེ་ཚ་བ་ལ་སོགས་པའི་
རོ་འདི་དག་སྐྱེ་བར་བྱེད་པ་ནི་མ་ཡིན་གྱི། འོན་ཀྱང་རང་གི་ནུས་པ་གསལ་་་་་
བར་སྣང་བར་བྱེད་པ་ཉིད་ཡིན་པས་དེའི་ཚེ་སྟོབས་ཆེ་བར་གྱུར་པ་ཡིན་ཞིང་་་་
རང་གི་མཐུ་ཁྱད་པར་ཅན་རྫོགས་པར་བྱེད་དོ། །དེ་བས་མི་ནི་མཐུ་སྟོབས་་་་་
འཕྲོག །ཅེས་བྱ་བ་ནི་གང་གི་ཕྱིར་དེ་ལྟར་སའི་ཟླ་བའི་བསིལ་བའི་ཡོན་ཏན་་་་
འབྲི་བར་བྱེད་ཅིང་རྩུབ་པའི་རོ་འཕེལ་བར་བྱེད་ལ། ཉི་མ་རྣོ་བར་བྱེད་པས་་་
འགྲོ་བའི་སྣུམ་པའི་སྟོབས་འཕྲོག་པར་བྱེད་ཅིང་། རླུང་གིས་ཀྱང་ཆུའི་ཁམས་་་
སྐེམ་པ་ཡིན་ནོ་ཞེས་བཤད། །
༥ ཉི་མ་ལྷོ་བགྲོད་ཀྱི་ནུས་སྟོབས།
ལྔ་པ། ཉི་མ་ལྷོ་ཕྱོགས་སུ་འགྲོ་དུས་ནུས་སྟོབས་ཀྱི་ཁྱད་པར་སྟོན་པ་ནི།
• 362 •



ཆར་དུས་ལྷོ་ཕྱོགས་འགྲོ་ཚེ་སླར་སྟོབས་སྐྱེད། །བསིལ་བས་ཟླ་བའི་་་
སྟོབས་ལྡན་ཉི་མ་འབྲི། །ཆར་བབས་རླུང་གིས་ས་སྟེང་ཚ་བ་ཞི། །
མངར་དང་ལན་ཚ་སྐྱུར་བའི་རོ་སྟོབས་སྐྱེད། །དགུན་ཆེ་སོས་དང་་་་
དབྱར་ཆུང་སྟོན་དཔྱིད་འབྲིང་། །ཞེས་པའི་དོན། ཆར་དུས་ཞེས་བྱ་བ་་་་་
དབྱར་ཉི་མ་ལོག་ནས་ཉི་མ་ལྷོ་ཕྱོགས་སུ་འགྲོ་བའི་ཚེ། སླར་ལུས་ཀྱི་སྟོབས་དང་
ཟླ་བའི་སྟོབས་སྐྱེད་པ་ཉིད་ཀྱི་བསིལ་བས་ཟླ་བའི་སྟོབས་དང་ལྡན་པས་ཉི་མའི་
སྟོབས་འབྲི་བར་འགྱུར་བ་དང་ཆར་འབབ་ཅིང་རླུང་གིས་ས་སྟེང་ཀྱི་ཚ་བ་་་་་
རྣམས་ཞི་བར་བྱེད་པ་དང་མངར་བ་དང་ལན་ཚ་དང་སྐྱུར་བའི་རོ་སྟོབས་སྐྱེད་
པར་འགྱུར་རོ། །དགུན་ནི་ལུས་ཀྱི་སྟོབས་ཆེ་བར་འགྱུར་ཞིང་༌། སོས་དང་དབྱར་
ནི་སྟོབས་ཆུང་བ་དང་སྟོན་དཔྱིད་གཉིས་འབྲིང་པོར་འགྱུར། ཞེས་པའོ། ། །
རྒྱས་པར་གོང་དུ་དྲངས་པའི་ཟླ་ཟེར་གྱི་འགྲེལ་ཚིག་དེ་མ་ཐག་པར། ལྷོ་
ཕྱོགས་སུ་ནི་འགྲོ་བའི་དུས། དབྱར་ལ་སོགས་པར་སླར་སྟོབས་སྐྱེད། འདི་་་་་
སྟོབས་སླར་ནི་སྐྱེད་པས་ན། འདིར་ནི་བསིལ་བས་ཟླ་བ་ནི། སྟོབས་དང་ལྡན་་
ལ་ཉི་མ་འབྲི། ཞེས་བྱ་བ་ནི། ལྷོ་ཕྱོགས་སུ་འགྲོ་བ་ཞེས་བྱ་བ་ནི་ཉི་མ་ལྷོ་ཕྱོགས་
སུ་འགྲོ་བའོ། །དེའི་དུས་ནི་དབྱར་ལ་སོགས་པ་ཡིན་ཏེ། དབྱར་དང་སྟོན་དང་
དགུན་སྟོད་ཅེས་བྱ་བ་གསུམ་མོ། །དུས་དེ་ནི་སྟོབས་སླར་སྐྱེད་པ་ཞེས་བྱ་བ་་་་
དང༌། བསིལ་ཞིང་ཞི་བ་ཞེས་བྱ་བ་ཡིན་ཏེ། གང་གི་ཕྱིར་ཉི་མའི་འོད་ཟེར་གྱིས་
སྟོབས་འཕྲོག་པའི་དུས་སུ་མི་རྣམས་ཀྱི་སྟོབས་ཀྱི་བཅུད་འཕྲོག་ཅིང་ཟད་པར་
བྱེད་པ་དེ་སླར་གཏོང་ཞིང་སྐྱེད་པར་བྱེད་པ་ཡིན་ནོ། །དེ་བས་ན་འདི་ནི་སླར་
གཏོང་བ་ཡིན་པས་ན་དོན་དང་མཐུན་པའི་མིང་དུ་དུས་འདི་ལ་སླར་སྐྱེད་པ་་་
ཞེས་བྱའོ། །སྔར་སྐྱེད་པའི་དུས་འདིར་ནི་བསིལ་ཞིང་ཞི་བ་ཡིན་པས་ན་ཟླ་བ་་
• 363 •



སྟོབས་དང་ལྡན་ཞིང་ནུས་པ་ཆེ་བ་ཡིན་ལ་དེས་ན་ཉི་མ་འབྲི་བ་ཡིན་ཏེ། དེའི་
ཚེ་ཉི་མའི་སྟོབས་ཆུང་བར་འགྱུར་བ་ཡིན་ཏེ། འདིའི་ནུས་པ་འབྲི་བ་ནི། ཟླ་་་
བའི་སྟོབས་འཕེལ་བས་བསིལ་བར་བྱས་པ་དང། ལྷོ་ཕྱོགས་སུ་འགྲོ་བའི་ལམ་གྱི་
མཚན་ཉིད་ཡིན་པའི་ཕྱིར་རོ། །ཆར་འབབ་པ་དང་རླུང་བསིལ་བས་ས་སྟེང་ཚ་
བ་གཞིལ་བ་ན། འདིར་ནི་སྣུམ་དང་སྐྱུར་ལན་ཚ། མངར་བའི་རོ་རྣམས་མཐུ་་
སྐྱེའོ། །ཞེས་བྱ་བ་ལ། འདིར་ཞེས་པ་སླར་མཐུ་སྐྱེད་པའི་དུས་འདིར་སྣུམ་པ་་་
དང་རོ་གསུམ་པོ་སྐྱུར་བ་དང་། ལན་ཚ་དང་མངར་བ་མཐུ་ཆེ་ཞིང་སྟོབས་སྐྱེད་
པས་རང་གི་ནུས་པ་གསལ་བར་བྱེད་ལ། འབྱུང་བ་ཆེན་པོ་རྣམས་ཆེ་ཆུང་གི་་་
ཤས་སྙོམས་པས་རོ་དེ་རྣམས་མཐུ་ཆེ་བར་འགྱུར་བ་ཡིན་ནོ། །དེ་ཅིའི་ཕྱིར་ཞེ་ན།
དུས་བསིལ་བའི་ཕྱིར་ཏེ་ཆར་གྱི་ཚོགས་འབབ་པ་དང་། རླུང་བསིལ་ཞིང་གྲང་
བས་སའི་སྟེང་གི་ཚ་བ་ཞི་ཞིང་ཐན་པ་དང་བྲལ་བས་མཐུ་སྐྱེ་བ་ཡིན་ནོ། །
འདིར་ཡང་བཞིན་དུ་སྦྱར་བར་བྱ་སྟེ། དབྱར་ནི་རོ་སྐྱུར་བ་དང་མཐུ་སྐྱེ་བ་ཡིན་
ལ། སྟོན་ནི་ལན་ཚའོ། །དགུན་སྟོད་ནི་མངར་བའོ། །དགུན་ཆེ་ཆར་དང་ཚ་་་
དུས་སོ། །སྟོབས་ཆུང་ལྷག་མ་དག་ལ་འབྲིང་། ཞེས་བྱ་བ་ལ། དགུན་ནི་གྲང་་་་
བའི་དུས་ཏེ། དགུན་སྟོད་དང་དགུན་སྨད་ཅེས་བྱའོ། །ཆེ་བ་ནི་དེའི་ཚེ་མི་་་་་
རྣམས་ཀྱི་མཐུ་སྟོབས་མཆོག་ཏུ་ཆེ་བར་འགྱུར་རོ། །འདིར་དགུན་ཞེས་སྨོས་པ་ནི།
དགུན་སྟོད་དགུན་སྨད་གཉིས་ཀ་ཡིན་པར་ཤེས་པར་བྱའོ། །དེའི་ཚེ་མིའི་སྟོབས་
ཤིན་ཏུ་ཆེ་བ་ཡིན་ནོ། །ཆར་དུས་དང་ཚ་དུས་ནི་དབྱར་དང་སོས་ཀའི་དུས་སུ་་
མི་སྟོབས་ཆུང་བ་ཡིན་ནོ། །ལྷག་མ་དེ་སྟོན་དང་དཔྱིད་དག་ལ་ནི་མིའི་སྟོབས་་་
འབྲིང་ཞིང་རན་པའོ། །ཞེས་བཤད།
ནམ་ཟླ་དུས་དྲུག་གི་སྤྱོད་ལམ་སྟོན་པ་ནི། དེ་ལྟར་བགྲོད་དུས་རྣམ་་
• 364 •



པ་གཉིས་བསྟན་ནས། །ད་ནི་ནམ་ཟླ་དུས་དྲུག་སྤྱོད་ལམ་ལ། །ཞེས་པ་
སྟེ་དེའི་དོན་ཡང་། དེ་ལྟར་ལྷོ་བགྲོད་དང་བྱང་བགྲོད་ཀྱི་དུས་རྣམ་པ་གཉིས་་་
བསྟན་ཟིན་ནས་ད་ནི་ནམ་ཟླ་དུས་དྲུག་གི་སྤྱོད་ལམ་སྟོན་པ་ལ་ཞེས་པའོ། །
༦ དགུན་སྟོད་ཀྱི་སྤྱོད་ལམ། །
དྲུག་པ། དགུན་སྟོད་ཀྱི་སྤྱོད་ལམ་སྟོན་པ་ནི། དགུན་སྟོད་གྲང་བས་
བ་སྤུའི་སྒོ་བཀག་སྟེ། །མེ་ཡི་སྟོབས་ལྡན་རླུང་གིས་སྦྱར་བ་ཡིས། །ཟས་
ཉུང་གྱུར་ན་ལུས་ཟུངས་འགྲིབ་པར་འགྱུར། །དེ་ཕྱིར་དང་པོའི་རོ་་་་
གསུམ་བསྟེན་པར་བྱ། །དེ་ཚེ་མཚན་མོ་རིང་བས་བཀྲེས་འགྱུར་ཏེ། །
ཏིལ་མར་གྱིས་བྱུག་ཤ་ཁུ་སྣུམ་པ་བཟའ། །ལྤགས་པའི་གོས་དང་ལྷམ་་
ནི་རྟག་ཏུ་བགོ། །དུགས་དང་མེ་ཉིའི་འོད་ལ་རན་པར་བསྲོས། །ས་ཡི་
ཁང་པ་ཉིས་རིམ་ནང་དུ་བསྡད། །ཅེས་པའི་དོན། དགུན་སྟོད་ཀྱི་དུས་གང་
བས་བ་སྤུའི་སྒོ་ནས་དྲོད་ཕྱིར་འབྱུང་བ་བཀག་སྟེ། དྲོད་ནང་དུ་འབྱུང་བའི་ཕོ་
བའི་མེ་ཡི་སྟོབས་འཕེལ་བ་དང་ལྡན་ཞིང་མེ་ཉིད་རླུང་གི་སྦྱར་བ་ཡིས་ཁ་ཟས་་
ཉུང་བར་གྱུར་ན་ལུས་ཟུངས་རྣམས་འགྲིབ་པར་འགྱུར་བས་དེའི་དུས་དང་པོའི་
རོ་གསུམ་ཞེས་པ་མངར་བ་དང་སྐྱུར་བ་དང་ལན་ཚ་རྣམས་དེའི་ཚེ་མཚན་མོ་་་
རིང་བར་འགྱུར་བས་བཀྲེས་པར་འགྱུར་ཏེ། ཏིལ་མར་གྱིས་ལུས་བྱུག་པ་དང་།
ཤ་ཁུ་དང་སྣུམ་པ་ལ་སོགས་པའི་བཟའ་བ་འགྲངས་པར་བཟའ་ཞིང་། ལྤགས་
པའི་གོས་ལ་སོགས་པའི་དྲོ་བ་ཉིད་དང་། ལྷམ་ནི་རྟག་ཏུ་བགོ་བར་བྱ་བ་ཡིན་
ལ་དུགས་ཏེ་ཉི་མ་དང་མེའི་འོད་ལ་ལུས་རན་པར་བསྲོ་ཞིང༌། སའི་ཁང་པ་་་་
ཉིས་[ཉི་]རིམ་ལ་སོགས་པ་དྲོ་བའི་ནང་དུ་བསྡད་པར་བྱ། ཞེས་པའོ། །
འདིའི་སྐབས་སུ་མདོ་གནས་ལེའུ་གསུམ་པའི་འགྲེལ་པ་ཟླ་ཟེར་ལས། དེ་
• 365 •



ལ་རེ་ཞིག་དགུན་གྱི་དུས་སུ་སྤྱོད་ལམ་སྨྲས་པ་ནི། སྟོབས་ལྡན་གྲོང་བས་བཀག་
པས་ན། དགུན་གྱི་དུས་སུ་མེ་སྟོབས་ལྡན། དེ་ནི་རླུང་གིས་སྤར་བས་ན། ཟས་
ཉུང་གྱུར་ན་ལུས་ཟུངས་སྐེམ། དེ་བས་དགུན་ནི་མངར་སྐྱུར་དང་། ལན་ཚྭའི་་
རོ་ནི་བསྟེན་པར་བྱ། ཞེས་བྱ་བ་ལ། སྟོབས་ལྡན་ཞེས་བྱ་བ་སྐྱེས་བུའི་མེ་དགུན་
གྱི་དུས་སུ་སྟོབས་དང་ལྡན་པར་འགྱུར་རོ། །དེ་ཡང་དགུན་ནི་སླར་སྟོབས་སྐྱེད་
པའི་དུས་ཡུན་རིང་དུ་བསགས་པ་ཡིན་པས་མེའི་སྟོབས་བརྟན་པར་གྱུར་པ་་་་
ཡིན་གྱི། དང་པོ་རྩོམ་པ་ཙམ་གྱི་ནི་མ་ཡིན་པས་སྟོབས་འཕྲོག་པའི་དུས་ཀྱི་་་་་
སྟོབས་རྫོགས་པས་དེ་ལ་གནོད་པར་མི་ནུས་སོ། །དེ་བས་ན་དགུན་ནི་སྟོབས་་་་
མཆོག་ཏུ་ཆེ་བར་གྲུབ་པ་ཡིན་ནོ། །དེ་ཉིད་ཀྱིས་ན་དང་པོ་ཉིད་དུ་སྟོབས་ལྡན་
གྲང་བས་བཀག་པས་ན་ཞེས་སྨྲས་པ་ཡིན་ནོ། །སྟོབས་ནི་འདི་ལྟར་བྱེད་དེ།
སླར་སྟོབས་སྐྱེད་པའི་དུས་སུ་སྟོབས་བསགས་པས་དེའི་ཚེ་སྐྱེས་བུ་སྟོབས་དང་་
ལྡན་པ་ཡིན་ལ། སྟོབས་དེ་གྲང་བས་བཀག་པས་མེ་སྨིན་པར་ནུས་པའི་སྟོབས་
དང་ལྡན་པར་འགྱུར་རོ། །འདིར་དངོས་པོའི་ཆོས་ཉིད་ནི་འདི་ཡིན་ཏེ། །་་་
བའི་མེ་དྲོད་ཀྱི་ཚོགས་ཀྱང་ཡིན་ལ། བ་སྤུའི་བུ་ག་རྣམས་ལས་ཕྱིར་འབྱུང་བ་་་
དེས་གྲང་བའི་རེག་པས་བ་སྤུའི་བུ་ག་བཀག་པས་ནང་དུ་འདུག་ལ། ནང་དུ་་་
ཞུགས་པ་དེས་རང་གི་མེ་ཡི་དྲོད་དེས་ཕོ་བའི་མེ་དྲོད་དེ་ཉིད་མངོན་པར་འཕེལ་
བར་བྱེད་དོ། །ཕོ་བའི་མེ་དྲོད་འཕེལ་བ་དེ་ཅི་ཞིག་བྱེད་ཅེ་ན། དེ་ནི་རླུང་གིས་
སྦར་བས་ན། ཟས་ཉུང་གྱུར་ན་ལུས་ཟུངས་སྐེམ། ཞེས་སྨོས་པ་ཡིན་ཏེ། ཕོ་བའི་
མེ་དྲོད་དེ་རླུང་གི་སྦར་ཞིང་བུས་པ་ན་ཟས་ཉུང་བར་གྱུར་ཞིང་། དེ་ཚེ་ཁ་ཟས་
འགྲངས་པར་མ་ཟོས་ན་དྭངས་མ་ལ་སོགས་པའི་ལུས་ཟུངས་རྣམས་བཙོས་ཤིང་
སྐེམ་པར་འགྱུར་རོ། །དེ་བས་དགུན་གྱི་དུས་སུ་མེའི་དྲོད་བསྲུང་བའི་ཕྱིར། ཁ་
• 366 •



ཟས་ལེགས་པ་འགྲངས་པར་བཟའ་བ་ངེས་པ་ཁོ་ནར་བྱ་དགོས་ཏེ། ཕོ་བའི་མེ་
དྲོད་གྱིས་ཟས་ཀྱི་ཚོད་ལྕི་བ་འཇུ་བར་ནུས་པ་ཡིན་གྱི། དུས་གཞན་དག་ཏུ་ན་་
དེ་ལྟར་མ་ཡིན་ནོ། །དེ་བས་ཞེས་པ་ནི་རླུང་གིས་ཕོ་བའི་མེ་སྦར་བས་ན་སྟོབས་
ཆེན་ཡིན་པ་དེ་ལས་རྒྱལ་བར་བྱ་བའི་ཕྱིར་རོ། །དགུན་ནི་ཁ་བ་བབ་པའི་དུས་
རྟག་ཏུ་མངར་བ་དང་སྐྱུར་བ་དང་ལན་ཚྭའི་རོ་བསྟེན་པར་བྱ་ཞིང་ལོངས་སྤྱད་
པར་བྱའོ། །ཞེས་བཤད་། །
ཟས་སྐོམ་བསྟེན་ཚུལ་གྱི་ཁྱད་པར་འདིའི་ཐད་ཟས་སྐབས་ཀྱི་འགྲེལ་པ་
ལས། ཤ་ཚོན་ནི་ཤ་བཟང་བའོ། །ཁུ་བ་ནི་ཤ་ཁུའོ། །སྣུམ་ཅན་ནི་མར་ལ་སོགས་
པ་དང་ལྡན་པའོ། །དེ་ལ་བུ་རམ་ནི་བུ་རམ་ལས་བྱས་པའི་ཆང་ངོ། །ཆང་་་་་
དྭངས་མ་ནི་ཤིན་ཏུ་དྭངས་པའི་ཆང་ངོ། །ཡང་ཆང་ཞེས་སྨོས་པ་ནི། ཆང་དེ་་་
ལས་གཞན་པ་ཆང་སྐ་བ་དག་བཏུང་བའོ། །དེ་བཞིན་དུ་གྲོ་ལས་བྱས་པའི་ཁུར་
བ་དང་ལ་དུ་ལ་སོགས་པ་བཟའ་བ་དང་། །འབྲས་ཁུར་ཏེ་འབྲས་བཏགས་པ་
ལ་བྱས་པའི་ཁུར་བ་དང་། (ཆང་ངམ་) ཤ་ལས་བྱས་པའི་བཟའ་བ་དང་། ཀྲྀ་
ས་ར་ལ་སོགས་པའི་བཟའ་བ་དང་། འོ་མ་ལས་བྱས་པ་སྟེ་ཕྲུམ་དང་ཞོ་དང་་་་
ཕྱུར་བ་ལ་སོགས་པ་དང་། བུ་རམ་ཤིང་ལས་བྱས་པ་སྟེ་བཏུང་བ་དང་། བུ་་་་
རམ་ལ་སོགས་པ་སྟེ་དེ་ཐམས་ཅད་བཟའ་བར་བྱའོ། །དེ་བཞིན་དུ་ཁ་ཟས་་་་
གསར་པ་ནི་གསར་ཐོག་ལས་བྱས་པའོ། །ཞག་ནི་ཚིལ་མེད་པའི་ཤ་བཙོས་ཏེ་་་
ཚོས་པ་དང་དེའི་སྟེང་ན་སྣུམ་གང་ཞིག་བྱུང་བ་དེ་ལ་ནི་ཞག་གི་སྒྲར་བཤད་དོ། །
དེ་ཡང་ལུང་ལས། ཚིལ་མེད་ཤ་ནི་སྣུམ་གང་ཡིན། དེ་ནི་ཞག་ཏུ་ཡོངས་སུ་་་་
གྲགས། ཞེས་བཤད་པ་ཡིན་ནོ། །ཅེས་པའི་དོན། ཏིལ་མར་ནི་ཏིལ་ལས་བྱུང་་
བའོ། །ཞེས་བཤད།
• 367 •



༧ དགུན་སྨད་ཀྱི་སྤྱོད་ལམ།
བདུན་པ། དགུན་སྨད་ཀྱི་སྤྱོད་ལམ་སྟོན་པ་ནི། དགུན་སྨད་དུས་ན་
ལྷག་པར་གྲང་བས་ན། །དེར་ཡང་སྤྱོད་ལམ་འདི་ཉིད་སྤྱད་པར་་་་་
བསྔགས། །ཞེས་པའི་དོན། དགུན་སྨད་ཀྱི་དུས་ན་ལྷག་པར་ཡང་གྲང་བས་དེ་
ནས་ཀྱང་དགུན་སྟོད་ཀྱི་སྤྱོད་ལམ་དེ་ཉིད་སྤྱད་པར་བསྔགས་ཞེས་པའོ། །
འདིའི་སྐབས་མདོ་གནས་ལེའུ་གསུམ་པའི་འགྲེལ་པ་ཟླ་ཟེར་ལས། ད་ནི་
དགུན་སྨད་ཀྱི་སྤྱོད་པ་བསྟན་པའི་ཕྱིར་སྨྲས་པ་ནི། དགུན་སྨད་དུས་སུ་ལྷག་་་་
པར་ཡང་། ཆོ་ག་འདི་ཉིད་བྱ་བ་ཡིན། དེ་ཚེ་ལྷག་པར་གྲང་བ་ཡང་། སྟོབས་་
འཕྲོག་ལས་བྱུང་རྩུབ་ཡང་ཡིན། ཞེས་བྱ་བ་ལ། དགུན་སྟོད་ཀྱི་བྱ་བ་འདི་ཉིད་
ནི་དགུན་སྨད་ཀྱི་དུས་སུ་ལྷག་པར་ཏེ་ཁྱད་པར་དུ་བྱའོ། །དེས་ན་སྣུམ་པ་དང་
རོ་གསུམ་པོ་ནི་དགུན་སྟོད་ཀྱི་དུས་སུ་བསྟེན་པར་བཤད་པ་དེ་དགུན་སྨད་ཀྱི་་་
དུས་སུ་ཤིན་ཏུ་སྣུམ་པ་ལ་བསྟེན་པར་བྱ་ལ། དེ་བཞིན་དུ་བསྟེན་པར་བྱ་བ་་་
བཤད་པ་གཞན་གང་དག་ཡིན་པ་དེ་དག་རྣམས་དེའི་ཚེ་ལྷག་པར་ཤས་ཆེ་བར་
བྱས་ན་ཐམས་ཅད་བསྟེན་པར་བྱའོ། །དེ་ཅིའི་ཕྱིར་ཞེ་ན། དགུན་སྟོད་ཀྱི་དུས་
ལས་ཡང་དེའི་ཚེ་ལྷག་པར་གྲོང་བར་གྱུར་པ་ནི་དུས་ཀྱི་རང་བཞིན་ཡིན་ལ། དེ་
བཞིན་དུ་སྟོབས་འཕྲོག་པའི་དུས་ལས་བྱུང་བའི་རྩུབ་པ་ཡང་དེའི་ཚེ་འབྱུང་བ་
ཡིན་ནོ། །ཞེས་བཤད།
༨ དཔྱིད་ཀྱི་སྤྱོད་ལམ།
བརྒྱད་པ། དཔྱིད་ཀྱི་སྤྱོད་ལམ་སྟོན་པ་ནི། དགུན་དུས་བད་ཀན་་་་
ཁོང་དུ་གསོག་པ་སྟེ། །དཔྱིད་དུས་ཉི་འོད་དྲོས་པས་མེ་དྲོད་ཉམས། །
• 368 •



བད་ཀན་ལྡང་ཕྱིར་ཐ་མའི་རོ་གསུམ་བསྟེན། །ནས་རྙིང་སྐམ་སའི་ཤ་
དང་སྦྲང་རྩི་དང་། །ཆུ་སྐོལ་ས་ཐང་བཏང་ཞིང་རྩུབ་པ་བསྟེན། །རྩོལ་
བས་བཅག་དང་ལུས་ཕྱིས་བད་ཀན་བསལ། །དྲི་ཞིམ་སྐྱེད་མོས་ཚལ་་་
གྱི་ཉི་གྲིབ་འདུག །ཞེས་པའི་དོན། དགུན་གྱི་དུས་གྲང་བས་བད་ཀན་ཁོག་ཏུ་
བསྒོང་ནས་གསོག་པ་སྟེ་དཔྱིད་ཀྱི་དུས་ན་ཉི་འོད་ཀྱི་བྲོ་བས་བད་ཀན་ཞུ་སྟེ།
མེ་དྲོད་ཉམས་པར་བྱེད་ཅིང་བད་ཀན་ལྡང་བར་འགྱུར་བ་དེའི་ཕྱིར་ཐ་མའི་རོ་
གསུམ་སྟེ་ཁ་བ་དང་ཚ་བ་དང་བསྐ་བའི་རོ་གསུམ་བསྟེན་པར་བྱ་ཞིང་ནས་རྙིང་
པ་དང་སྐམ་སའི་ཤ་དང་སྦྲང་རྩི་དང་ཆུ་སྐོལ་དང་སྒ་ཐང་བཏང་ཞིང་རྩུབ་པའི་
ཁ་ཟས་བསྟེན་པ་དང་། རྩོལ་བས་བཅག་པ་དང་ལུས་དྲིལ་ཕྱིས་ཀྱིས་ཕྱིས་ནས་
བད་ཀན་བསལ་བར་བྱ་བ་དང་དྲི་ཞིམ་པོས་བདུག་པ་དང་། སྐྱེད་མོས་ཚལ་གྱི་
ཉི་མ་དང་གྲིབ་མ་ཇི་ལྟར་འཚམས་པ་ལ་འདུག་པར་བྱ་ཞེས་པའོ། ། །
འདིའི་སྐབས་སུ་བད་ཀན་འཕེལ་བའི་ཟས་སྤྱོད་སྤང་བར་སྟོན་པ་ནི།
མདོ་གནས་ལེའུ་གསུམ་པའི་འགྲེལ་པ་ཟླ་ཟེར་ལས། ལྕི་བསིལ་ཉིན་མོ་ཉལ་བ་
དང་། སྣུམ་བག་མངར་སྐྱུར་སྤང་བར་བྱ། ཞེས་བྱ་བ་ནི། དེའི་ཚེ་ལྕི་བ་ནས་་་
སྐྱུར་བའི་བར་ནི་བད་ཀན་འཕེལ་བར་བྱེད་པ་ཡིན་པས་དེའི་ཕྱིར་སྤང་བར་་་་་
བྱའོ། །ཞེས་བཤད།
༩ སོས་ཀའི་སྤྱོད་ལམ།
དགུ་པ། སོས་ཀའི་སྤྱོད་ལམ་སྟོན་པ་ནི། སོས་ཀ་ཉི་མའི་འོད་ཟེར་
རབ་ཚ་བས། །སྟོབས་འཕྲོག་ཕྱིར་ན་མངར་ཡང་སྣུམ་བསིལ་བཟའ། །
ལན་ཚྭ་ཚ་སྐྱུར་རྩོལ་བ་ཉི་འོད་སྤང་། །བསིལ་ཆུས་ལུས་བཀྲུ་ཆང་ཆུ་་
བསྲེས་པ་བཏུང༌། །རབ་ཕྲའི་གོས་བགོ་བསིལ་ཁང་དྲི་བཟང་བསྟེན། །
• 369 •



ཤིང་གྲིབ་རྫི་ཆར་བསེར་བུ་ངད་ལྡན་བྱ། །ཞེས་པའི་དོན། སོས་ཀ་ནི་ཉི་་
མའི་འོད་ཟེར་རབ་ཏུ་ཚ་བས་ལུས་ཀྱི་སྟོབས་འཕྲོག་པར་འགྱུར་ཏེ་དེའི་ཕྱིར་ན་
རོ་མངར་བ་དང་ནུས་པ་ཡང་བ་དང་བསིལ་བ་བཟའ་བར་བྱ་ཞིང་། ལན་ཚྭ་་
དང་ཚ་བ་དང་རྩོལ་བས་བཅག་པ་དང་ཉི་མའི་འོད་རྣམས་སྤང་བར་བྱའོ། །
བསིལ་བའི་ཆུས་ལུས་བཀྲུ་བར་བྱ་ཞིང་ཆང་བཏུང་བར་མི་བྱ་སྟེ། ཅི་སྟེ་འཐུང་
ན་ཡང་ཆང་ཆུ་འདྲེས་པ་བཏུང་བར་བྱའོ། །རྒྱུ་སྤུན་རབ་ཏུ་ཕྲ་བ་ལས་གྲུབ་་་་
པའི་རས་ཤིན་ཏུ་ལེགས་པའི་གོས་སོགས་འཇམ་ཞིང་བསིལ་བ་བགོ་བར་བྱ་ལ།
བསིལ་བའི་ཁང་པ་དྲི་བཟང་དང་ལྡན་པ་སྟེ་ཡིད་དུ་འོང་བ་བསྟེན་པ་དང་།
ཤིང་གི་གྲིབ་བསིལ་དང་རྫི་ཆར་དང་བསེར་བུའི་ངད་ཅུང་ཟད་དང་ལྡན་པས་
ལུས་བསིལ་བ་ཉིད་དུ་བྱ་ཞེས་པའོ། །
གཞན་རྣམས་གོ་སླ་ལ། བསིལ་གཡབ་དང༌། རྫི་ཆར་གྱི་བཤད་པ། མདོ་
གནས་ལེའུ་གསུམ་པའི་འགྲེལ་པ་ཟླ་ཟེར་ལས། ཏ་ལའི་རླུང་གཡབ་ལ་སོགས་པ་
སྙོམས་ཤིང་ཚ་བས་ཞུམ་པ་བསིལ་བར་བྱེད་པ་ཡིན་ནོ། །དེ་ལ་ཏ་ལའི་བསིལ་་
གཡབ་སྤོས་ཆུས་བཏབ་པ་ནི། ཤིང་ཏ་ལའི་ལོ་མ་སྤོས་ཆུས་སྦང་ཞིང་རླན་པར་
བྱ་བའམ། ཡང་ན་ཏ་ལའི་བསིལ་གཡབ་ཅེས་བྱ་བ་ནི་རྨ་བྱའི་མཇུག་མ་ལ་་་་་
སོགས་པ་ལས་བྱས་པའི་བསིལ་ཡབ་ཚ་བ་སེལ་བའི་བྱ་བ་བྱེད་ནུས་པ་ལ་བྱའོ། །
པད་མའི་འདབ་མ་རྒྱས་པ་ནི། པདྨ འི་འདབ་མ་དག་ཉིད་རྒྱས་པ་བསིལ་་་་་
གཡབ་ཏུ་བྱས་པ་དང་། རླུང་གཡབ་ཅེས་བྱ་བ་རྨ་བྱའི་སྒྲོ་ལས་རླུང་གཡབ་ནུས་
པའི་རྣམ་པར་བྱས་པ་དག་གིས་ཏེ། དེ་དག་དང་དར་གྱིས་ལེགས་པར་གཡབ་
པའོ། །དེ་བཞིན་དུ་རྫི་ཆར་བསེར་བུ་དང་ལྡན་པ་སྟེ། རྫི་ཆར་དང་བསེར་བུ་་་
བསིལ་བའི་བྱ་བ་བྱེད་པ་དང་ལྡན་པ་དེ་བཞིན་དུ་གཡོབ་པར་བྱེད་པ་དང་ལྡན་
• 370 •



པ་ག་བུར་གྱིས་བགོས་པའི་མཱ་ལི་ཀ་ནི། ག་བུར་གྱི་མཱ་ལི་ཀ་སྟེ། དེའི་ཕྲེང་བ་ནི་
ག་བུར་མཱ་ལིའི་ཀའི་ཕྲེང་བ་ཞེས་བྱ་བའམ། ཡང་ན་མཱ་ལི་ཀ་ཁྱད་པར་ཅན་གྱི་
ཕྲེང་བ་འདི་སྐད་ཅེས་བྱ་སྟེ། དེ་གདགས་པ་དང་། དེ་བཞིན་དུ་མུ་ཏིག་གི་དོ་་་
ཤལ་ནི་མུ་ཏིག་གི་རྒྱན་ཆུན་འཕྱང་ཞེས་བྱའོ། །དེ་ཙན་དན་དཀར་པོ་དང་་་་
བཅས་པར་གནས་པ་ལ་དེ་སྐད་ཅེས་བྱའོ། །དེ་བཞིན་དུ་བྱིས་པ་ཡིད་དུ་འོང་
བས་སྨྲ་བ་དང་། ནེ་ཙོ་དང་། ཤ་རི་ཀ་ལ་སོགས་པ་སྒྲ་ཡིད་དུ་འོང་བ་སྒྲོགས་པ་
དང་། དེ་བཞིན་དུ་ཆུང་མ་གདུ་བུ་པད་མའི་རྩ་བ་ལྟར་དཀར་བ་ཐོགས་ཤིང་་
པད་མའི་འདབ་མ་རྒྱས་པ་ལྟར་བཞིན་རས་ཤིན་ཏུ་མཛེས་པ་དེ་ལ་འདི་ལྟར་་་
བལྟ་བ་ཡིན་ཏེ། པད་མ་ཅན་ནི་འགྲོ་བ་འདྲ་ཞེས་བྱ་བ་སྟེ། པད་མ་ཅན་གྱི་་་་
མཚོ་འགྲོ་ཞེས་བྱ་བ་ལྟ་བུར་བལྟ་ཞིང་དགའ་བ་སྐྱེད་པར་བྱའོ། །ཞེས་བཤད།
༡༠ དབྱར་གྱི་སྤྱོད་ལམ།
བཅུ་པ། དབྱར་གྱི་སྤྱོད་ལམ་སྟོན་པ་ནི། དབྱར་དུས་མཁའ་ལ་སྤྲིན་་་་་
འདུས་ཆུ་ཡིས་བརླན། །རླུང་དང་གྲང་བས་ས་རླངས་ཆུ་རྙོགས་ཅན། །
མེ་དྲོད་གནོད་པས་མེ་སྟོབས་སྐྱེད་པ་བསྟན། །དང་པོའི་རོ་གསུམ་་་་་
ཡང་དྲོ་སྣུམ་བཅས་བཟའ། །སྐམ་སའི་ཆང་བཏུང་ཁང་སྟེང་བསིལ་་་
སྤང་གནས། །ཞེས་པའི་དོན། དབྱར་གྱི་དུས་ནམ་མཁའ་ལ་སྤྲིན་འདུས་ཏེ་ཆུ་
ཡི་རྒྱུན་འབབ་པས་ས་གཞི་རྣམས་བརླན་པར་བྱས་ཏེ་ཆུ་ཐིགས་ཕྲ་མོ་དང་་་་་་
བཅས་པའི་རླུང་དང་རླུང་གྲང་མོ་དྲག་ཅིང་ཤུགས་ཆེ་བར་ལྡང་བ་དང་སའི་་་
རླངས་འཐོན་པ་དང་ཆུ་རྣམས་རྙོགས་མ་ཅན་དུ་འགྱུར་ཞིང་དྲི་མ་ཡོད་པ་དག་
གིས་ཕོ་བའི་མེ་དྲོད་ལ་གནོད་པས་ཉེས་པ་འཕེལ་བར་འགྱུར་བ་དེའི་ཕྱིར། །
མེའི་སྟོབས་སྐྱེད་པའི་ཟས་སྤྱོད་བསྟེན་པར་བྱ་བ་ཡིན་པས་དང་པོའི་རོ་གསུམ་
• 37 •



སྟེ་མངར་བ་དང་སྐྱུར་བ་དང་ལན་ཚྭ་བསྟེན་པ་དང་ཟས་ཡང་བ་སྟེ་གསར་ཐོག་
དང་དྲོ་བ་དང་། སྣུམ་དང་བཅས་པའི་ཟས་བཟའ་བར་བྱ་ཞིང་། སྐམ་སའི་་་
ཆང་སྟེ་སྦྲང་ཆང་རྙིང་པ་བཏུང་བར་བྱ་ཞིང་ཁང་སྟེང་དུ་འདུག་པ་སོགས་་་་་་
བསིལ་བའི་གནས་སྤང་ནས་གནས་པར་བྱ་ཞེས་པའོ། །
འདི་དག་གི་སྐབས་སུ་མདོ་གནས་ལེའུ་གསུམ་པའི་འགྲེལ་པ་ཟླ་ཟེར་་་
ལས། སྦྱང་བ་ཞེས་བྱ་བ་ནི། རློན་སྨན་ལ་སོགས་པས་ལུས་དག་པར་བྱས་ཤིང་།
ནད་ལ་སོགས་པ་བསལ་བ་ལ་བསྟེན་པར་བྱའོ། དེ་བཞིན་དུ་ཁ་ཟས་ཡང་བ་སྟེ།
གསར་ཐོག་དང་། ཁུ་བ་སྟེ་ཤ་ཁུ་ལ་སོགས་པ་དང་། སྦྱར་ནས་བཟའ་བར་བྱའོ། ། །
སྐམ་སའི་སྲོག་ཆགས་ཀྱི་ཤ་དང་ཁུ་བ་སྟེ། སྲན་མུངྒ ་ལ་སོགས་པ་ལས་སྦྱར་་་་
བའི་ཁུ་བའོ། །སྦྲང་རྩི་ནི། སྦྲང་རྩི་ལ་སོགས་པའི་ཆང་གི་ཁྱད་པར་ཏེ། དེ་ཡང་
སྙིང་པོ་སྟེ་སྐྱོན་མེད་པ་བཏུང་བར་བྱའོ། །ཞེས་དང་། ཡང་བ་ནི་རང་བཞིན་གྱི་
ཡང་བའམ། ཚོད་ཟིན་པར་བཟའ་བ་སྟེ། །དེ་ལྟ་བུ་དག་བསྟེན་པར་བྱའོ། དེ་
ཡང་དུས་དེའི་ཚེ་ནི་ལུས་ཟུངས་རྣམས་ཤིན་ཏུ་སླ་བར་གནས་ལ། དེ་བས་ན་སླ་
བ་ལས་བསྲུང་བ་ཉིད་ཀྱི་སྦྲང་རྩིས་ནུས་པ་དེར་ཐིམ་པར་འགྱུར་བས་སྦྲང་རྩིའི་
རླུང་སྐྱེད་མི་ནུས་སོ། །ཞེས་སྨན་དཔྱད་ཀྱི་ལུང་འཆད་པ་རྣམས་ཟེར་ཏེ། རླུང་
ཅན་རླུང་ནི་འཁྲུག་བྱེད་ཀྱང་། དབྱར་ནི་སྦྲང་རྩི་བསྔགས་པ་ཡིན། ཞེས་སྨོས་་
པ་ཡིན་ནོ། །ཞེས་བཤད། །
༡༡ སྟོན་གྱི་སྤྱོད་ལམ།
བཅུ་གཅིག་པ། སྟོན་གྱི་སྤྱོད་པ་སྟོན་པ་ནི། དབྱར་བསིལ་འཕྲལ་དུ་
ལུས་ལ་ཉི་ཟེར་གདུངས་། །ཆར་དུས་བསགས་པའི་མཁྲིས་པ་སྟོན་ན་
ལྡང་། །དེ་བསལ་ཕྱིར་ན་མངར་ཁ་བསྐ་བ་བཟའ། །ག་བུར་ཙན་དན་
• 372 •



ཨུར་ཤི་དྲི་ལྡན་པའི། །གོས་བགོ་ཁང་པ་ཆག་ཆག་གདབ་པར་འདུག།
།ཅེས་པའི་དོན། དབྱར་གྱི་དུས་བསིལ་བ་ཡིན་ཀྱང་འཕྲལ་དུ་སྟེ་སྟོན་གྱི་དུས་
ལ་བབ་པ་ན་ལུས་ལ་ཉི་མའི་འོད་ཟེར་གྱིས་གདུངས་པ་ན་ཆར་འབབ་པའི་་་་་
དབྱར་གྱི་དུས་བསགས་པའི་མཁྲིས་པ་སྟོན་གྱི་དུས་ན་ལྡང་བར་འགྱུར་བས་དེ་
བསལ་བར་བྱ་བའི་ཕྱིར་ན་རོ་མངར་བ་དང༌། ཁ་བ་དང་། བསྐ་བ་བཟའ་བར་
བྱ་ཞིང་ག་བུར་དང་ཙན་དན་དང་ཨུར་ཤི་སྟེ་པུ་ཤེལ་ཙེ་ལ་སོགས་པའི་དྲི་དང་
ལྡན་པའི་གོས་བགོ་ཞིང་ཁང་པ་དྲི་བཟང་པོས་ཆག་ཆག་བཏབ་པར་འདུག་་་་
པར་བྱའོ། །ཞེས་པའོ། །
འདིར་མི་གསལ་བ་རྒྱས་པར་མདོ་གནས་ལེའུ་གསུམ་པའི་འགྲེལ་པ་ཟླ་
ཟེར་ལས། སྟོན་གྱི་དུས་དེ་ལ་བ་མོ་ནི་ཟིལ་པའོ། །ཐལ་བ་ནི་ནས་ཚིགས་(
འཁུས་)པའི་ཐལ་བ་ལ་སོགས་པ་དགོས། ཚིམ་པ་ནི་ངོམས་པའོ། །ཞོ་ནི་འོ་་་་
མའི་རྣམ་པར་འགྱུར་བའོ། །ཏིལ་མར་ནི་ཏིལ་ལས་བྱུང་པའོ། །ཞག་ནི་ཤ་མར་
འདྲེས་པའི་སྣུམ་མོ། །ཉི་མ་ནི་ཉི་མས་ཡོངས་སུ་གདུངས་པའོ། །ཆ་སྣོན་པོ་དང་
ཉིན་པར་ཉལ་བ་དང་། མདུན་གྱི་རླུང་ནི་སྔོན་གྱི་ཕྱོགས་ནས་འོང་བའི་རླུང་ངོ༌། །
།ཡོངས་སུ་སྤང་བ་ནི་ཡོངས་སུ་དོར་བའོ། །ཞེས་བཤད།
དེ་དག་གི་དོན་བསྡུ་བ་ནི། མདོར་ན་ཟས་སྐོམ་དབྱར་དགུན་དྲོ་བ་་་་
བསྟེན། །དཔྱིད་རྩུབ་སོས་དང་སྟོན་ཀ་བསིལ་བར་བྱ། །དབྱར་དང་་་
དགུན་ནི་དང་པོའི་རོ་གསུམ་བསྟེན། །དཔྱིད་ཀ་ཐ་མའི་རོ་གསུམ་་་་་
སོས་ཀ་མངར། །སྟོན་ཀ་མངར་ཁ་བསྐ་བ་བསྟེན་པར་བྱ། །སྟོན་་་་་་
དཔྱིད་བཤལ་སྐྱུགས་དབྱར་ནི་འཇམ་རྩི་བསྔགས། །(དམན་ལྷག་ལོག་
ན་དེ་དང་འཚམ་པར་དཔྱད། །)ཞེས་པའི་དོན། ནམ་ཟླ་དྲུག་གི་སྤྱོད་ལམ་
• 373 •



མདོར་བསྡུ་ན། ཟས་དང་སྐོམ་ནི་དབྱར་དང་དགུན་གྱི་དུས་སུ་དྲོ་བར་བྱ་སྟེ།
དཔྱིད་ཀ་རྩུབ་པ་དང་སོས་ཀ་དང་སྟོན་ཀ་བསིལ་བ་བསྟེན་པར་བྱ་ཞིང་། །
དབྱར་གྱི་དུས་དང་དགུན་གྱི་དུས་ནི་དང་པོའི་རོ་གསུམ་བསྟེན། [སྟེ་མངར་
བ་དང་སྐྱུར་བ་དང་ལན་ཚའི་རོ་བསྟེན་པར་བྱ་ཞིང་དཔྱིད་ཀ་ཐ་མའི་རོ་གསུམ་
སྟེ་ཁ་བ་དང་ཚ་བ་དང་བསྐ་བ་བསྟེན་པར་བྱ་ལ། སོས་ཀ་ནི་མངར་བ་བསྟེན་
པར་བྱ་བ་དང་། སྟོན་ཀ་ནི་མངར་བ་དང་ཁ་བ་དང་བསྐ་བ་བསྟེན་པར་བྱ་་་
ཞིང་སྟོན་དཔྱིད་གཉིས་ནི་གོ་རིམ་བཞིན་བཤལ་དང་སྐྱུག་འཕྲོད་ཅིང་དབྱར་ཀ་
འཇམ་རྩི་བྱ་བར་བསྔགས་ཞེས་པའོ། ། །
ཅེས་གསུངས་སོ། །ཞེས་པ་ནི། དེ་སྐད་ཅེས་དུས་སུ་སྤྱོད་པའི་ལེའུ་་་
བཅུ་བཞི་པ་གསུངས་སོ། །ཞེས་པའོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་དུས་སུ་སྤྱོད་པའི་ལེའུ་སྟེ་བཅུ་བཞི་པའོ།།(ཞེས་
པ་སྟེ་ལེའུ་བཅུ་བཞི་པ་རྒྱས་པར་བཤད་ཟིན་ཏོ། །)
ལེའུ་བཅོ་ལྔ་པ། གནས་སྐབས་ཀྱི་སྤྱོད་ལམ།
ད་ནི་གནས་སྐབས་ཀྱི་སྤྱོད་པ་(ལམ་)སྟོན་པའི་ལེའུ་བཅོ་ལྔ་པ་་་་
བཤད་པར་བྱ་སྟེ། དེ་ཡང་ལེའུ་འདི་གསུང་ཞིང་ཉན་པར་གདམས་པ་དང་། །
གཞུང་དོན་དངོས་གཉིས་ལས། དང་པོ་ནི། དེ་ནས་ཡང་དྲང་སྲོང་རིག་་་་
པའི་ཡེ་ཤེས་ཀྱིས་འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་་་་
ཉོན་ཅིག །ཅེས་པ་སྟེ། ལེའུ་བཅུ་བཞི་པ་གསུངས་ཟིན་པ་དེ་ནས་ཡང་དྲང་་་
སྲོང་རིག་པའི་ཡེ་ཤེས་ཀྱིས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་
• 374 •



སོ། །ཀྱེ་ཞེས་བོས་ནས། དྲང་སྲོང་ཆེན་པོ་ཉོན་ཅིག ཅེས་ལེའུ་བཅོ་ལྔ་པ་ཉན་
པར་གདམས་པའོ། །
༡ དགག་པར་མི་བྱ་བ་བཅུ་གསུམ།
གཉིས་པ། གཞུང་དོན་དངོས་ལ་མདོར་བསྟན་དང་རྒྱས་བཤད་གཉིས་
ལས། མདོར་བསྟན་ནི། གསུམ་པ་གནས་སྐབས་སྤྱོད་པ་སྟོན་པ་ནི། །
བཀྲེས་སྐོམ་སྐྱུག་པ་གཡལ་དང་སྦྲིད་པ་དང་། །དབུགས་གཉིད་ལུད་་་
བ་མཆིལ་མ་བཤང་བ་འཕྱེན། །གཅིན་དང་ཁུ་བའི་ཤུགས་ནི་དགག་་་
མི་བྱ། ཞེས་པའི་དོན། གསུམ་པ་གནས་སྐབས་ཀྱི་སྤྱོད་པ་སྟོན་པ་ནི། དགག་་
པར་མི་བྱ་བ་བཅུ་གསུམ་སྟོན་པ་སྟེ། བཀྲེས་པ་དགག་པར་མི་བྱ་ཞིང་དེ་བཞིན་
དུ་སྐོམ་པ་དང་། སྐྱུགས་པ་དང་། གཡལ་དང་། སྦྲིད་པ་དང་། ངལ་ཞིང་དུབ་
པའི་དབུགས་དང་། གཉིད་དང་། ལུད་པ་དང་། མཆིལ་མ་དང་། བཤང་་་་
དང་། འཕྱེན་དང་། གཅིན་དང་། ཁུ་བའི་ཤུགས་ཏེ་བཅུ་གསུམ་ནི་དགག་པར་
མི་བྱ་ཞེས་པའོ། ། །
གཉིས་པ་རྒྱས་པར་བཤད་པ་ལ། བཀྲེས་པ་ལ་སོགས་པ་བཅུ་གསུམ་པོ་
དེ་དག་བཀག་པ་ལས་ནད་འབྱུང་བ་དང་བཅོས་ཐབས་སྦྱར་ཏེ་སྟོན་པའི་དང་
པོ་ནི། བཀྲེས་བཀག་ལུས་ཞིག་ཉམ་ཆུང་ཡི་ག་འཆུས། །མགོ་འཁོར་དེ་
ཟས་ཡང་སྣུམ་དྲོད་བཅུད་སྦྱར། །ཞེས་པའི་དོན། བཀྲེས་པ་བཀག་པས་ནི་
ལུས་ཞིག་པ་དང་ཉམ་ཆུང་བ་དང་ཡི་ག་འཆུས་པ་དང་། མགོ་འཁོར་བའི་ནད་
འབྱུང་བས་དེ་ལ་ཟས་ཡང་བ་དང་སྣུམ་པ་དང་དྲོད་སྟེ་[དེ་ཚ་ཞིང་ལེགས་པ་
ཚོས་པ་དང་ཁམས་ཆུང་ངུར་སྦྱར་ཏེ་བཏང་པར་བྱ། ཞེས་པའོ། །
གཉིས་པ་ནི། སྐོམ་བཀག་ཁ་སྐམ་མགོ་འཁོར་སྙིང་ནད་དང་། །
• 375 •



མྱོས་འགྱུར་དེ་སེལ་ཆོ་ག་ཐམས་ཅད་ཕན། །ཞེས་པའི་དོན། སྐོམ་པའི་་་
བཏུང་བ་བཀག་པས་ཁ་སྐམ་པ་དང་མགོ་འཁོར་བ་དང་སྙིང་གི་ནད་འབྱུང་བ་
དང་མྱོས་པ་སྟེ་མི་དྲན་པར་འགྱུར་བ་དེ་དག་ལ་སྐོམ་ཆུ་བསིལ་བ་ལ་སོགས་པ་
ཐམས་ཅད་ཕན་པར་འགྱུར་ཞེས་པའོ། །འདིའི་སྐབས་སུ་གཞུང་འགའ་རེར།
མྱོས་འགྱུར་དེ་བསིལ་ཆང་ཆུ་ཐམས་ཅད་ཕན། ཞེས་འབྱུང་བ་མ་དག།
གསུམ་པ་ནི། སྐྱུག་བཀག་དང་ག་འགག་དང་དབུགས་མི་བདེ། །
སྐྱ་རྦབ་མེ་དབལ་གཡན་པ་འབྲས་དང་མཛེ། །མགོ་ནད་ལུད་པ་་་་་
རིམས་ནད་འབྱུང་བར་འགྱུར། །སྨྱུང་གནས་དུད་རྣོན་ཁ་བཀང་དབོ་
བར་བྱ། །ཞེས་པའི་དོན། སྐྱུག་པ་བཀག་པས་དང་ག་འགག་པ་དང་དབུགས་
མི་བདེ་བ་དང་། སྐྱ་རྦབ་དང་མེ་དབལ་དང་གཡན་པ་དང་འབྲས་དང་མཛེ་་་
དང་མགོ་ནད་དང་ལུད་པ་མང་བ་དང་རིམས་ནད་འབྱུང་བར་འགྱུར་བས་དེ་
ལ་ཟས་བཅད་དེ་སྨྱུང་བར་གནས་པ་དང་དུད་པ་རྣོན་པོ་རྣམ་པ་དང་སྨན་སྐོལ་
བའི་ཁུ་བས་ཁ་བཀང་སྟེ་དབོ་བར་བྱ་ཞེས་པའོ། ། །
འདིའི་སྐབས་སུ་མདོ་གནས་ལེའུ་བཞི་པའི་འགྲེལ་པ་ཟླ་ཟེར་ལས། སྨྱུང་
བར་གནས་ཤིང་ཟས་བཅད་པ་དང་། དེ་བཞིན་ཟས་རྩུབ་མོ་ཟོས་ལ་དེ་ཉིད་་་
སྐྱུག་པ་བྱས་པས་ཕན་པ་ཡིན་ནོ། །དེ་བཞིན་དུ་རྩོལ་བ་སྟེ་ལུས་དུབ་པར་བྱེད་
པའི་ལས་རྣམས་དང་། མྱུར་བ་ཉིད་དུ་གཏར་ག་གདབ་ཅིང་ཁྲག་དབྱུང་་་་་
དང་། དེ་བཞིན་དུ་བཀྲུ་སྨན་བྱ་བ་སྟེ། ཨ་རུ་ར་དང་སྦྲང་རྩི་ལ་སོགས་པ་དང་།
ཁྲུས་བྱས་པ་བསྔགས་ཤིང་ཕན་པ་ཡིན་ནོ། །ཞེས་བཤད།
བཞི་པ་ནི། སྦྲིད་བཀག་དབང་པོ་མི་རྣོ་མགོ་བོ་ན། །གཉའ་བ་
རེངས་དང་ཁ་ཡོ་འགྲམ་ཆག་འགྱུར། །དུད་རྣོན་སྣ་སྨན་ཉི་མ་བལྟ་་་་
• 376 •



བས་གསལ། །ཞེས་པའི་དོན། སྦྲིད་པ་བཀག་པས་དབང་པོ་རྣམས་མི་རྣོ་བ་་
དང༌། མགོ་བོ་ན་བ་དང་གཉའ་བ་རེངས་པ་དང་ཁ་ཡོ་བ་དང་འགྲམ་ཆག་པ་
སྟེ་རླུང་གི་ནད་དུ་འགྱུར་བས། དེ་ལ་དུད་པ་རྣོན་པོས་བདུག་པ་དང་སྣ་སྨན་་་
བཏང་བ་དང་ཉི་མ་ལ་བལྟ་བ་ལ་སོགས་པའི་སྦྲིད་པ་འབྱུང་བས་ནད་བསལ་་་
བར་བྱ་ཞེས་པའོ། །འགྲམ་ཆག་ཅེས་པ་གོང་དུ་བཤད་པ་ལྟར། འགྲམ་པ་་་་་
ཉམས་པའི། འགྲམ་པ་ལ་ཆག་པའི་རླུང་གི་ནད་ཡིན་ལ། དུད་རྣོན་ཞེས་པའི་་
སྐབས་སུ། གསོ་བའི་གནས་ཀྱི་ལེའུ་གསུམ་པའི་འགྲེལ་པ་ཟླ་ཟེར་ལས། སྦྱང་བ་
བྱས་ཀྱང་མ་དག་པའི། ཞེན་པའི་དྲི་མ་དུ་བས་བསལ། ཞེས་དང་། དེའི་འགྲེལ་
པར། ཡང་ན་ཨ་ག་རུ་བཟང་པོའི་དུ་བ་རྔུབ་པར་བྱའོ། །དེ་བཞིན་ཙན་དན་་་་
གླང་རྭ་འམ། སྤུ་འམ་རུས་པའི་དུད་པ་རྔུབ། ཅེས་བྱ་བ་ལ། ཡང་ན་ཙན་དན་
མེས་བསྲེགས་པའི་དུད་པ་རྔུབ་པར་བྱའོ། །ཡང་ན་བ་གླང་གི་རྭ་མེ་ལ་བསྲེགས་
ལ་དེའི་དུད་པའམ། བ་གླང་གི་སྤུའམ། བ་གླང་གི་རུས་པ་དེའི་དུད་པ་རྔུབ་ན་
ཡང་སྐྱིགས་བུ་དབུགས་མི་བདེ་བ་ནང་དུ་ཞེན་པའི་སྐྱོན་བསལ་བར་བྱེད་དོ། །
ཞེས་དང་། ཡང་ན་གུ་གུལ་གྱི་དུད་པ་རྡུབ་པའམ། ཡང་ན་ལྡོང་རོས་ཀྱི་དུ་བ་་
རྡུབ་པའམ། ཤིང་ས་ལའི་ཐང་ཆུས་དུ་བ་རྔུབ་པར་བྱ་བའོ། །ཞེས་བཤད།
ལྔ་པ་ནི། གཡལ་བཀག་དེ་འདྲ་ཆོ་ག་རླུང་འཇོམས་ཕན། །ཞེས་་
པའི་དོན། གཡལ་བཀག་པ་ལས་སྦྲིད་པ་བཀག་པའི་ནད་དེ་འདྲ་འབྱུང་བས་
བཅོས་པའི་ཐབས་སམ་ཆོ་ག་ཡང་གོང་བཞིན་བྱ་བ་དང་། ཁྱད་པར་དུ་རླུང་་་
འཇོམས་པའི་ཟས་དང་སྨན་ཕན་པར་འགྱུར་ཞེས་པའོ། །
དྲུག་པ་ནི། ངལ་དུབ་དབུགས་བཀག་སྐྲན་དང་སྙིང་ནད་འབྱུང་།།
།མྱོས་འགྱུར་དེ་སེལ་ངལ་གསོ་རླུང་སེལ་ཕན། །ཞེས་པའི་དོན། ངལ་དུབ་
• 377 •



སྟེ་ལུས་ཀྱི་རྩོལ་བ་ལ་བརྟེན་ནས་དབུགས་བཀག་པས་སྐྲན་དང་སྙིང་གི་ནད་་་་
འབྱུང་བར་འགྱུར་ཞིང་མྱོས་པ་སྟེ་དྲན་པ་མི་གསལ་བར་འགྱུར་བ་དེ་དག་ལ་་་
ངལ་གསོ་བ་དང་རླུང་སེལ་བར་འགྱུར་པའི་སྨན་དང་ཟས་ཀྱིས་ཕན་པར་་་་་
འགྱུར་ཞེས་པའོ། ། །
བདུན་པ་ནི། གཉིད་བཀག་གཡལ་མང་ལུས་སྙོམ་མགོ་བོ་ལྕི། །
མིག་འགྲིབ་ཁ་ཟས་མི་འཇུ་ཤ་ཁུ་དང༌། །ཆང་བཏུང་བསྐུ་མཉེ་བྱ་ཞིང་
གཉིད་ལོག་ཕན། །ཞེས་པའི་དོན། གཉིད་བཀག་པ་ལས་གཡལ་མང་བ་དང།
ལུས་སྙོམ་པ་སྟེ་ངལ་བ་དང་། མགོ་བོ་ལྕི་བ་དང་། མིག་འགྲིབ་པ་དང་། ཟས་
མི་འཇུ་བ་དེ་དག་ལ་ཤ་ཁུ་དང་ཆང་བཏུང་བ་དང་བསྐུ་མཉེ་བྱ་ཞིང་གཉིད་་་་
རན་པར་ལོག་པས་ཕན་པར་འགྱུར་ཞེས་པའོ། །
བརྒྱད་པ་ནི། ལུད་པ་བཀག་པས་ལུད་འཕེལ་དབུགས་མི་བདེ། །
ཤ་སྐེམ་སྐྱིགས་བུ་སྙིང་ནད་ཡི་ག་འཆུས། །དེར་ནི་ལུད་པ་བསལ་བའི་
ཆོ་ག་བྱ། །ཞེས་པའི་དོན། ལུད་པ་བཀག་པ་ལས་ལུད་པ་འཕེལ་བར་འགྱུར་་
ཞིང་། དབུགས་མི་བདེ་བ་དང་ཤ་སྐེམ་པ་དང་སྐྱིགས་བུ་དང་སྙིང་ནད་དང་ཡི་
ག་འཆུས་པའི་ནད་རྣམས་འབྱུང་བར་འགྱུར་བས་དེའི་ཕྱིར། ལུད་པ་བསལ་་་
བའི་ཆོ་ག་བྱས་པས་ཕན་ཞེས་པའོ། །
ལུད་པ་བསལ་བའི་ཆོ་ག་ནི་གསོ་བའི་གནས་ལེའུ་གསུམ་པའི་འགྲེལ་པ་
ཟླ་ཟེར་ལས། བཅའ་སྒ་པི་པི་ལིང་བུ་རམ་དང་སྦྱར་བའི་ལྡེ་གུས་ཀྱང་རླུང་ལས་
གྱུར་པའི་ལུད་པ་སེལ་ལོ། །ཞེས་དང་། མཁྲིས་པ་ལས་གྱུར་པའི་བད་ཀན་དང་
བཅས་པ་ལ་ནི། སྐྱུགས་སྨན་དང་བཅས་པའི་ཞུན་མར་བླུད་ལ་སློན་དུ་བཅུག་
པས་ཕན་ནོ། །ཞེས་དང་། ཀཎྜ ་ཀ་རིའི་རྩ་བ་དང་། འབྲས་བུ་དང་ལོ་མར་་་་
• 378 •



བཅས་པ་བསྐོལ་བའི་ཁུ་བ་བྲེ་བཞིའི་ནང་དུ་མར་བྲེ་གང་བཅུག་ལ། བ་འོ་དང་
ཚ་བ་གསུམ་ལ་སོགས་པའི་སྨན་ལྡེ་གུའི་ཚད་ཀྱི་ཕྱིར་མར་གྱི་བཞི་ཆ་གཅིག་་་་་་
བཅུག་ལ་བསྐོལ་བའི་སྨན་མར་དེས་ནི་ལུད་པ་ལྔ་པོ་ཀུན་དང་སྐྱིགས་བུ་ལྔ་དང་
དབུགས་མི་བདེ་བ་ལྔ་པོ་སྔར་བཤད་པ་ལ་ཕན་པ་ཡིན་ནོ། །ཞེས་བཤད་ཅིང་
ཤིན་ཏུ་རྒྱས་པར་ཟླ་ཟེར་རང་ལས་ཤེས་པར་བྱའོ། ། །
དགུ་པ་ནི། མཆིལ་མ་བཀག་པས་སྙིང་དང་མགོ་བོ་ན། །སྣ་ཆུ་
འཛག་ཅིང་མགོ་འཁོར་ཡི་ག་འཆུས། །དེ་ལ་ཆང་བཏུང་གཉིད་ངོམས་
གཏམ་སྙན་ཕན། །ཞེས་པའི་དོན། མཆིལ་མ་བཀག་པས་སྙིང་ན་བ་དང་།
མགོ་བོ་ན་བ་དང་། སྣ་ཆུ་འཛག་ཅིང་མགོ་འཁོར་བ་དང་ཡི་ག་འཆུས་པར་་་་་
འགྱུར་ཏེ་དེ་ཆང་བཏུང་ཞིང་གཉིད་ངོམས་པར་ལོག་པ་དང་གཏམ་སྙན་པར་་
སྨྲས་པས་ཕན་ཞེས་པའོ། ། །
བཅུ་པ་དང་བཅུ་གཅིག་བཅུ་གཉིས་པ་གསུམ་སྟོན་པ་ནི། འཕྱེན་་་་
བཀག་ཆུག་འགག་(སྐམས་)འཕྱེན་དང་བཤང་བ་འགག། །སྐྲན་་་་
གཟེར་མིག་རྡུལ་དྲོད་ཆུང་སྙིང་ནད་འབྱུང༌། །བཤང་བ་བཀག་པས་་་
ཁ་རུ་མི་གཙང་འབྱུང་། །ཀླད་པ་ན་ཞིང་ཉ་འགྱུར་ཆམ་པས་འདེབས།།
སྔར་བཤད་ནད་འགྱུར་གཅིན་བཀག་རྗེ་འུ་ནད། །ཆུ་སོ་ཕོ་མཚན་་་་་
དཀུ་ནང་སྔར་ནད་འབྱུང་། །དེ་སྨན་རེང་བུ་མས་བཏང་ལུས་བཅིང་
དང༌། །བསྐུ་བྱུག་དུགས་དང་སྨན་མར་བསྟེན་པར་བྱ། །ཞེས་པའི་དོན།
འཕྱེན་བཀག་པས་ཆུག་པ་སྐམ་པ་དང༌། འཕྱེན་དང་བཤང་བ་འགགས་པར་་
འགྱུར་ཞིང་སྐྲན་གྱི་ནད་དང་གཟེར་བ་དང་མིག་རྟུལ་བ་དང་མི་གསལ་བ་དང་
དྲོད་ཆུང་བ་དང་སྙིང་གི་ནད་འབྱུང་བར་འགྱུར་ཞིང་། བཤང་བ་བཀག་པས་
་་་
• 379 •



ཁ་རུ་མི་གཙང་བ་འབྱུང་བར་འགྱུར་བ་དང༌། ཀླད་པ་ན་ཞིང་ཞྭ་འགྱུར་བ་་་་
དང་། ཆམ་པས་འདེབས་པ་དང༌། སྔར་བཤད་པའི་འཕྱེན་བཀག་པ་ལས་གྱུར་
པའི་ནད་འབྱུང་བར་འགྱུར་བ་དང་གཅིན་བཀག་པས་རྡེའུ་ནད་དང་ཆུ་སོ་སྟེ་
ལྒང་པ་དང་ཕོ་མཚན་ན་བ་དང་དཀུའི་ནང་སྟེ་བརླ་ཕུག་གི་ནང་ན་བ་དང་་་་
སྔར་གོང་དུ་བཤད་པའི་ནད་དེ་དག་འབྱུང་བར་འགྱུར་ཏེ་དེ་གསོ་བའི་ཐབས་
ཀྱི་སྨན་ནི་རེང་བུ་དང་མས་བཏང་བར་བྱ་བ་དང་ལུས་ཏིལ་མར་གྱི་ནང་དུ་་་་
བཅིང་བར་བྱ་སྟེ་གནས་པ་དང་བསྐུ་མཉེ་དང་བྱུག་པ་དང་དྲོ་བའི་དུགས་དང་
སྨན་མར་བསྟེན་པར་བྱ་ཞེས་པའོ། །
འདིའི་སྐབས་སུ་མདོ་གནས་ལེའུ་བཞི་པའི་འགྲེལ་བ་ཟླ་ཟེར་ལས།
འདིས་ནི་ནད་འདི་དག་(འབའ་ཞིག་)འབྱུང་བར་མ་ཟད་ཀྱི། སྔར་འཕྱེན་ལ་
སོགས་པ་བཀག་པ་ལས་བྱུང་བའི་ནད་སྐྲན་ལ་སོགས་པའང་གཅིན་འགག་པ་
ལས་འབྱུང་བར་འགྱུར་རོ། །ཕལ་ཆེར་ཞེས་སྨོས་པ་ནི། སྔར་གྱི་ནད་ཐམས་་་་་
ཅད་འབྱུང་བར་འགྱུར་བ་ནི་མ་ཡིན་གྱི། ཅི་ཞིག་ཅེ་ན། ལ་ལ་ནི་འབྱུང་ལ། ལ་
ལ་ནི་མི་འབྱུང་ངོ་ཞེས་པའི་དོན། ཕལ་ཆེར་ཞེས་སྨོས་པ་ནི། ཅུང་ཟད་མ་ཚང་
བ་ཉིད་དུ་སྟོན་པའོ། །དེ་ཡང་ལུང་ལས། ཕལ་ཆེར་སྒྲ་ནི་ཁྱད་པར་དོན། ཅུང་
ཟད་མ་ཚང་ཉིད་དུ་སྟོན། ཅེས་འབྱུང་བ་ཡིན་ནོ། །འཕྱེན་ལ་སོགས་པའི་་་་
ཤུགས་གསུམ་པོ་དེ་རྣམས་བཀག་པའི་སྨན་ཅི་ཙམ་དུ་སྨྲས་པ་ནི། དེའི་སྨན་་་་
རེང་བུ་བསྐུ་བྱུག་ལུས་བཅིང་དང་། དུགས་དང་སྨན་མར་མས་བཏང་བསྟེན་་
པར་བྱ། ཞེས་བྱ་བ་ཡིན་ཏེ་དེའི་ཞེས་པ་འཕྱེན་དང་བཤང་བ་གཅི་བ་འགག་པ་
ལས་རྣམ་པར་གྱུར་བའི་སྨན་ཞེས་པ། གསོ་བའི་ཐབས་སུ་གྱུར་པའི་སྨན་ནི་་་
རེང་བུ་ལ་སོགས་པ་ཡིན་ཏེ། དེ་ལ་རེང་བུ་ནི་པོ་སོ་ཆ་དང་། ཁང་པའི་དུད་པ་
• 380 •



དང་། ལན་ཚ་ལ་སོགས་པ་ལ་བྱས་པའི་རེང་བུ་སྟེ། འོག་ནས་བཤད་པ་ཡིན་ནོ། །
བསྐུ་བྱུག་ནི་ཏིལ་མར་ལ་སོགས་པས་བྱུག་པའོ། །ལུས་བཅིང་བ་ནི་སྨན་རྣམས་
བསྐོལ་བའི་ཆུ་དང་ཏིལ་མར་ལ་སོགས་པས་བཀང་བའི་ཟངས་སམ་གཞོང་པ་
ཆེན་པོ་ཟབ་རིང་བའི་ནང་དུ་ལུས་བཅིང་བའོ། །དུགས་ནི་སྲོ་བ་ལ་སོགས་པ་་
རྣམ་པ་བཞི་འོག་ནས་བཤད་པའོ། །སྨན་མར་མས་བཏང་བ་ནི། སྨན་དང་་་་
བསྐོལ་བའི་ཏིལ་མར་ལ་སོགས་པ་བཤང་སྒོ་ནས་བཅུག་པའོ། །འདི་དག་ནི་་་
གསུམ་ཆར་ལ་ཡང་ཐུང་ཐུན་མོང་ཡིན་ནོ། །ཞེས་བཤད།
བཅུ་གསུམ་པ་ནི། ཁུ་བ་བཀག་པས་དེ་འཛག་ཕོ་མཚན་ན། །ཆུ་
འགག་རྡེའུ་འཕེལ་དང་མ་ནིང་འགྱུར། །མས་བཏང་ལུས་བཅིང་བུད་
མེད་སྤྱད་པར་བྱ། །ཏིལ་མར་འོ་མ་ཁྱིམ་བྱའི་ཤ་ཆང་བཏང༌། །ཞེས་་་་
པའི་དོན། ཁུ་བ་བཀག་པས་དེ་འཛག་ཅིང་ཕོ་མཚན་ན་བ་དང་། ཆུ་འགགས་
ཤིང་རྡེའུའི་ནད་འཕེལ་བ་དང་། མ་ནིང་དུ་འགྱུར་བས་དེ་ལ་མས་བཏང་བར་
བྱ་ཞིང་གོང་ལྟར་ཏིལ་མར་ལ་སོགས་པའི་ནང་དུ་ལུས་བཅིང་བ་དང་བུད་མེད་
ལ་སྤྱད་པར་བྱ་ཞིང་ཏིལ་མར་དང་འོ་མ་དང་ཁྱིམ་བྱའི་ཤ་དང་ཆང་བཏང་བར་
བྱའོ། །
འདིའི་ཐད་ཀྱི་མདོ་གནས་ལེའུ་བཞི་པའི་འགྲེལ་བ་ཟླ་ཟེར་ལས། མ་་་
ནིང་སྟེ་བུད་མེད་རྣམས་ལ་ཉལ་པོ་མི་ནུས་ཤིང་དགའ་བ་མེད་པར་འགྱུར་རོ་་་
ཞེས་དང་། ཆུ་སོའི་ནད་གསོ་བ་ནི། བཀྲུ་སྨན་དན་ད་དང་། གཟེ་མ་དང་དོང་
གྲ་ལ་སོགས་པ་ཏིལ་མར་བསྐོལ་བ་དང་། འོ་མ་དང་བུད་མེད་གཞོན་ཞིང་སྡུག་
པ་བསྟེན་ཅིང་ལོངས་སྤྱོད་པ་ཕན་པ་ཡིན་ནོ། །ཞེས་བཤད།
མཇུག་བསྡུ་བ་ལ་བཞིའི་དང་པོ་ནི། དེ་ལྟར་ཤུགས་ནི་བཀག་དང་་
• 381 •



བཙིར་བ་ཡིས། །ནད་ཀུན་འབྱུང་འགྱུར་ཕལ་དུ་རླུང་འཁྲུགས་པས། །
དེ་ཕྱིར་དེ་ཡི་ཟས་དང་སྨན་སྐོམ་སྦྱར། །ཞེས་པའི་དོན། དེ་ལྟར་བཅུ་་་་་
གསུམ་པོ་འདི་དག་གི་ཤུགས་ནི་བཀག་པ་དང་ནན་གྱིས་བཙིར་བས་ནད་དེ་་་
དག་ཀུན་འབྱུང་བར་འགྱུར་བ་ནི་ཕལ་ཆེར་དུ་རླུང་འཁྲུག་པ་ལས་བྱུང་བ་དེའི་
ཕྱིར་རླུང་དེའི་གཉེན་པོའི་ཟས་སྨན་དང་སྐོམ་གྱི་བཏུང་བ་སྦྱར་བར་བྱ་ཞེས་་་
པའོ། །
༢ ནད་རིགས་མི་ལྡང་བ་སྦྱང་བའི་དུས།
གཉིས་པ་ནི། ནད་གང་སྨྱུང་དང་ཞི་བས་བཞུ་བྱས་ཀྱང་། །རོ་མ་
ལྡང་འགྱུར་ལེགས་སྦྱང་སླར་མི་འབྱུང་། །དེ་ཕྱིར་དགུན་བསགས་གྲང་
ནད་དཔྱིད་དུས་སྦྱང་། །སོས་བསགས་དབྱར་སྦྱངས་དབྱར་བསགས་་
སྟོན་དུས་སྦྱངས། །ལེགས་པར་སྦྱངས་པས་རོ་ཐོན་ནད་མེད་འགྱུར། །
ཞེས་པའི་དོན། ཉེས་གསུམ་གྱི་ནད་གང་སྟོབས་ཆེ་བ་སྨྱུང་བ་དང་ཟས་སྨན་གྱི་
ཞི་བར་བྱས་པས་ནད་རོ་མི་ཐོན་ཞིང་བཞུ་བ་སྟེ་སྨིན་པར་བྱས་ནས་ཞི་བྱེད་ཀྱི་
སྦྱར་ཡང་ནད་རོ་མ་ལྡང་བར་འགྱུར་བས་དེས་ན་སྨིན་པའི་སྐབས་སུ་ལེགས་་་་་
པར་སྦྱངས་པས་ནད་རོ་མི་འབྱུང་བས་དེའི་ཕྱིར་དགུན་བསགས་པའི་བད་ཀན་
གྲང་བའི་ནད་དཔྱིད་ཀྱི་དུས་སྦྱང་བར་བྱ་ཞིང་། སོས་ཀ་བསགས་པའི་རླུང་་་
ནད་དབྱར་གྱི་དུས་སྦྱང་བར་བྱ་བ་ཡིན་ལ། དབྱར་དུས་བསགས་པའི་མཁྲིས་པ་
སྟོན་གྱི་དུས་སུ་སྦྱང་བར་བྱ་སྟེ་དེ་ལྟར་ལེགས་པར་སྦྱངས་པས་ནད་རོ་ཐོན་ཏེ་་
ནད་མེད་པར་འགྱུར་ཞེས་པའོ། །
འདིའི་སྐབས་སུ་མདོ་གནས་ལེའུ་བཞི་པའི་འགྲེལ་པ་ཟླ་ཟེར་ལས། རླུང་
• 382



དང་མཁྲིས་པ་དང་བད་ཀན་དང་བཤང་གཅི་ལ་སོགས་པའི་དྲི་མ་རྣམས་སྦྱང་
ཞིང་རྣམ་པར་བསལ་བར་བྱ་བའི་ཕྱིར་འབད་པས་ནན་ཏན་དུ་བྱའོ། །གང་གི་
ཚེ་ཞེ་ན་དུས་སུ་ཞེས་པ་སྟེ། དུས་ལས་མ་ཡོལ་བར་རོ། །དེ་ཅིའི་ཕྱིར་ཞེ་ན། དྲི་
མ་དེ་རྣམས་ནི་ཤིན་ཏུ་གསོག་ཅིང་རང་གི་གནས་སུ་འཕེལ་བར་འགྱུར་ན། །
ལན་འགའ་ཞིག་ན་ཟས་དང་སྤྱོད་ལམ་གྱིས་སྤྱོད་ཚུལ་གྱི་འཁྲུགས་པར་འགྱུར་་
བའི་རྒྱུ་ལ་བརྟེན་ནས་གང་གི་ཚེ་ཤས་ཆེར་འཁྲུགས་ཤིང་དཀྱེལ་དུ་གྱུར་པ་དེའི་
ཚེ་དྲི་མ་འཁྲུགས་པར་གྱུར་པས་སྲོག་གི་རྒྱུན་གཅོད་པར་འགྱུར་ཞིང་ཚེ་འཕྲོག་
པར་བྱེད་པར་འགྱུར་ཏེ། དེ་བས་ན་དེ་རྣམས་སྦྱང་བ་ཉིད་དུ་བྱའོ། །འདི་ལྟར་
ཤིན་ཏུ་བསགས་པ་ཟིལ་གྱིས་མནན་པའི་ཐབས་ཀྱི་གཙོ་བོ་ནི་སྦྱང་བ་ཡིན་ཏེ།
གང་གི་ཕྱིར་དེས་ཤིན་ཏུ་མྱུར་བར་ཞི་བར་འགྱུར་ལ། ཕལ་ཆེར་གསོག་པ་དག་
ལ་ནི། སྨྱུང་བ་དང་བཞུ་བར་བྱ་བ་ཡུན་རིང་པོར་བྱས་པས་བསལ་ཏེ། སྨྱུང་བ་
དང་བཞུ་བར་བྱ་བ་དག་དེ་བསལ་བའི་ཆོ་གའི་གཙོ་བོ་ཡིན་ནོ། །ཅུང་ཟད་་་་
བཅག་པ་ནི་སྨྱུང་བ་དེ་ཉིད་བསལ་བའི་ཆོ་གའི་གཙོ་བོ་ཡིན་ནོ། །དེ་ལྟར་ལ་་་་
ལར་ནི་སྦྱང་བ་གཙོ་བོ་ཡིན་ལ། ལ་ལ་ནི་སྨྱུང་བ་དང་བཞུ་བར་བྱ་བ་དག་གོ། །
ལ་ལར་ནི་སྨྱུང་བ་ཉིད་ནད་ཟིལ་གྱིས་གནོན་པའི་ཆོ་གའི་གཙོ་བོ་ཡིན་ལ། གང་
གི་ཕྱིར་དེ་ལྟར་ཡིན་པ་དེ་ནས་གཞུང་འདི་རྩོམ་པར་རིགས་པར་བྱ་བ་ཡིན་ནོ། །
གནོད་པ་སྨྱུང་དང་བཞུ་བྱས་པས། བསལ་ཡང་སླར་ནི་ལྡང་སྲིད་ཀྱི། །
གང་ཞིག་ལེགས་པར་སྦྱངས་པས་དག དེ་ནི་སླར་ཡང་འབྱུང་མི་འགྱུར། ཞེས་
བྱ་བ་ནི་རླུང་ལ་སོགས་པའི་གནོད་པ་རྣམས་སྨྱུང་བར་བྱ་བ་དང་། བཞུ་བར་་་
བྱས་པས་བསལ་ཞིང་རྒྱལ་བར་བྱས་སུ་ཟིན་ཀྱང་ནམ་ཞིག་ན་སླར་ལྡང་བར་་་་
འགྱུར་བ་སྲིད་ཀྱིས། ཡང་གནོད་པ་གང་ཞིག་རློན་སྨན་ལ་སོགས་པས་དག་པར་
• 383 •



འགྱུར་ཞིང་ལེགས་པར་སྦྱངས་པས་གནོད་པ་དག་པའི་གཙོ་བོ་དག་པ་དེ་་་་་་
རྣམས་ནི་སླར་ཡང་འབྱུང་ཞིང་སྐྱེ་བར་མི་འགྱུར་ཏེ། རྩ་བ་ནས་བཅད་པ་ཡིན་
པའི་ཕྱིར་དེ་རྣམས་སླར་སྐྱེ་བར་མི་འགྱུར་རོ། །དེ་བས་ན་སྨྱུང་བར་བྱས་པ་
དང་བཞུ་བར་བྱ་བ་བྱས་ཟིན་ཀྱང་། སྦྱང་བ་བྱ་དགོས་པ་ཡིན་ན་མ་བྱས་པ་་་
དེའི་རྩོམ་པ་བྱ་དགོས་པ་ལྟ་སྨོས་ཀྱང་ཅི་དགོས། དེ་ལྟར་ན་སྨྱུང་བ་དང་སྨིན་་
ཅིང་བཞུ་བ་དག་ལ་སྦྱང་བའི་རྩོམ་པ་བྱ་དགོས་པ་ཡིན་ནོ། །སྦྱང་བའི་གནས་
དག་ལ་ཡང་ཡུལ་དང་དུས་དང་ལུས་ཀྱི་སྟོབས་ལ་སོགས་པ་ལས་དཔག་སྟེ་སྨྱུང་
བ་དང་། སྨིན་པར་བྱ་བ་རླུང་གིས་གནོད་པར་མ་གྱུར་པའི་ཚུལ་གྱི་རྩོམ་པ་བྱ་
དགོས་སོ། །དུས་ཤེས་པ་ཡི་དེ་ཕན་ཆད། རིམ་པ་བཞིན་དུ་ཅི་རིགས་པར། །
བཅུད་ཀྱི་ལེན་རྣམས་གྲུབ་པ་དང་། རོ་ཙའི་སྦྱོར་བ་སྦྱར་བར་བྱ། ཞེས་བྱ་བ་ནི།
དུས་ཤེས་པའི་མཁས་པས་སྦྱར་བར་བྱ་སྟེ། དུས་ལ་སོགས་པ་གང་གི་ཞེས་པ་ནི་
དུས་ཤེས་པ་ཡིན་གྱི་དུས་རྩོམ་ནི་མ་ཡིན་ནོ། །དེས་ན་ཡུལ་དང་ལུས་ཀྱི་སྟོབས་
དང་ཟས་དང་ཁུ་བཅུད་དང་རང་བཞིན་དང་སྙིང་སྟོབས་ཀྱི་ཚུལ་གང་གི་ཤེས་
པ་དེས་ཕན་ཆད་ཅེས་བྱ་བ་སྦྱར་བའི་རྗེས་ཐོག་ལ་རིམ་པ་བཞིན་དུ་ཤེས་པར་་
བྱ་བ་གོ་རིམ་མ་འཆོལ་བར་ཐུག་པ་ལ་སོགས་པའི་གོ་རིམ་ཞག་བདུན་གྱི་བར་
དུ་བྱས་ནས་དེའི་འོག་ཏུ་ལུས་ཀྱི་སྟོབས་ཀྱི་མཐར་ཕྱིན་པ་ཐོབ་པ་དང་། ཐ་་་་
མལ་པའི་ཁ་ཟས་ཟོས་ནས་དེའི་འོག་ཏུ་ཅི་རིགས་པར་ཞེས་པ་རིག་པ་དང་མི་་
འགལ་བར་བྱ་བ་སྟེ། བཅུད་ཀྱི་ལེན་འདི་ནི་རླུང་གི་རང་བཞིན་ཅན་ཡིན་ནོ། །
འདི་ནི་མཁྲིས་པའི་རང་བཞིན་ཅན་ཡིན་ནོ། །འདི་ནི་བད་ཀན་གྱི་རང་བཞིན་
ཅན་ཡིན་ནོ། །ཞེས་བྱ་བ་དང་། བཅུད་ཀྱི་ལེན་དེ་ཡང་གྲུབ་པ་སྟེ། གྲུབ་པའི་་
དྲང་སྲོང་དག་གིས་བཤད་པ་ཡིན་གྱིས་རང་བཟོ་ཅི་དགའ་བས་ཁུ་བཅུད་ཡོན་
• 384 •



ཏན་དང་ནུས་པའི་མཐུ་ལས་དཔག་ནས་བློ་དང་ལྡན་པའི་སྨན་པ་རང་ཉིད་ཀྱི་
ཡོངས་སུ་བརྟག་པ་ནི་མ་ཡིན་ནོ། །ཞེས་དང་། འོ་ན། དུས་གང་ཞིག་ཡིན་ཞེ་
ན་དེའི་ཕྱིར་སྨྲས་པ་ཡིན་ཏེ། གྲང་བ་ལས་བྱུང་ཉེས་ཚོགས་དཔྱིད་ཀྱི་ཚེ། རྣམ་
བསལ་སོས་ཀ་ལས་བྱུང་དབྱར་དུས་ན། དབྱར་བསགས་སྤྲིན་བྲལ་དུས་ད་་་་་་
ལེགས་སྦྱངས་ན། དུས་བྱུང་ནད་ནི་ནམ་ཡང་འབྱུང་མི་འགྱུར། ཞེས་དང་།
དེའི་འགྲེལ་པར། དཔྱིད་ཀྱི་དུས་རྣམ་བསལ་ཞེས་སྨོས་པ་འདི་ནི་དཔྱིད་ཟླ་་་་
འབྲིང་པོ་མགོ་ཟུག་པ་ཁོ་ནའི་དུས་སུ་སྦྱང་བར་བྱ་བ་ཡིན་པར་ཁོང་དུ་ཆུད་་་་་
པར་བྱའོ། །དེ་ལྟར་མ་བྱས་ན་ཟློག་དཀའ་བའི་ཉེས་པ་ཡོད་དེ། དུས་གཉིས་པོ་
འདི་ལ་བསགས་པའི་ཉེས་པའི་ཚོགས་སྦྱང་བར་བྱ་བའི་དུས་ལ་བབ་པ་དག་ནི་
དུས་གཞན་དག་ལ་བསྡད་ན་བསལ་བར་དཀའ་བ་ཡིན་པའི་ཕྱིར་རོ། །ཞེས་པ་
ལ་སོགས་པ་རྒྱས་པར་བཤད། །
གསུམ་པ་ནི། རྟག་ཏུ་ཕན་པའི་ཟས་དང་སྤྱོད་ལམ་རྣམས། །
ཉམས་ལྡན་བསྟེན་པར་བྱེད་ན་ནད་མི་འབྱུང་། །ཞེས་པའི་དོན། དུས་་་
རྟག་ཏུ་བཤད་པ་དང་འཆད་པར་འགྱུར་བའི་ཕན་པའི་ཟས་དང་སྤྱོད་ལམ་་་་
རྣམས་ལ་བསྟེན་ཞིང་མི་འཕྲོད་པ་སྤང་བ་དང་ཉམས་དང་ལྡན་པ་སྟེ་གསོ་་་་་་
དཔྱད་མཁས་པ་བསྟེན་པར་བྱེད་ན་ནད་མི་འབྱུང་བར་འགྱུར་ཞེས་པའོ། །
སྐབས་འདིའི་ཉམས་ལྡན་ནི་མཁས་པ་ལ་བརྗོད་པ་ཡིན་ཏེ། མདོ་གནས་
ལེའུ་བཞི་པའི་འགྲེལ་བ་ཟླ་ཟེར་ལས། ཉམས་ལྡན་བསྟེན་པར་བྱེད་པ་ཞེས་ཏེ་
མཁས་པའི་ངང་ཚུལ་ཅན་ཡིན་པས་ན་མཁས་པ་སྟེ། འཇིག་རྟེན་གཉིས་ཀ་ལ་
མཁས་པ་བསླུ་བ་མེད་ཅིང་ཆགས་པ་དང་འཚེ་བ་མེད་པའི་དངོས་པོ་མཐོང་བ་
ལ་མཁས་པ་ཞེས་བྱའོ། །དེ་ཡང་དྲང་སྲོང་ཙ་ར་ཀས། གང་ཞིག་དུས་གསུམ་དྲི་
• 385 •



མེད་པར་། །ཤེས་ཤིང་རྟག་ཏུ་མ་ཉམས་པ། དེ་མཁས་ཕུལ་བྱུང་བློ་རྒྱས་ཡིན། །
དེའི་ཚིག་ཐེ་ཚོམ་མེད་ཅིང་བདེན། སྐྱོན་བྲལ་རྨོངས་པ་མེད་པ་དེ། མི་བདེན་་་
པར་ནི་ཇི་ལྟར་སྨྲ། ཞེས་བྱ་བ་ཡིན་ཏེ། །མཁས་ཤིང་ལུང་དང་ལྡན་པ་དེ་ལ་་་་་
བསྟེན་ན་ནད་མེད་པར་འགྱུར་རོ། །ཞེས་བཤད།
བཞི་པ་ནི། ནད་ཀུན་མི་(སྐྱེ་)སྐྱེས་པ་ཞི་བྱའི་ཕྱིར། །གནས་་་་
སྐབས་སྤྱོད་པའི་ཆོ་ག་འདི་ཉིད་བསྔགས། །ཞེས་པའི་དོན། ནད་ཀུན་མི་
སྐྱེ་བར་བྱ་བའི་ཕྱིར་དང༌། གསར་དུ་སྐྱེས་པ་ཞི་བར་བྱ་བའི་ཕྱིར་གནས་སྐབས་
ཀྱི་སྤྱོད་པ་བསྟན་པའི་ཆོ་ག་འདི་ཉིད་བསྔགས་པ་ཡིན་ཞེས་པའོ། །རྒྱས་པར་ནི་
མདོ་གནས་ལེའུ་བཞི་པའི་འགྲེལ་པ་ཟླ་ཟེར་ལས། ཤེས་རབ་ཉེས་པ་སྤང་བ་་་་
དང་། དབང་པོ་ཉེར་ཞི་དྲན་པ་དང་། ཡུལ་དུས་བདག་ཉིད་ཤེས་པ་དང་།
དམ་པའི་སྤྱོད་པའི་རྗེས་འཇུག་པ། ལྷན་ཅིག་སྐྱེས་དང་གློ་བུར་བ། མདོར་ན་་་
མ་སྐྱེས་པའི་ཕྱིར་དང་། སྐྱེས་པ་ཞི་བར་བྱ་བའི་ཕྱིར། ཆོ་ག་འདི་ནི་བསྟེན་པ་་
ཡིན། ཞེས་བྱ་བ་ལ། (ཤེས་རབ་ཀྱི་ཉེས་པ་ཡིན་པས་ན།) ཤེས་རབ་ཀྱི་ཉེས་་
པ་སྟེ། དམ་པ་མ་ཡིན་པའི་སྤྱོད་པ་བྱེད་ཅིང་བཀག་པ་རྣམས་སྤྱོད་པ་སྟེ། ལྷའི་
མིག་དང་ལྡན་པའི་སློབ་དཔོན་རྣམས་ཀྱིས་རྣམ་པར་བཀག་པའི་ཡུལ་དག་་་་་
བསྟེན་པར་བྱེད་ཅིང་བསྒོ་ཞིང་བསྟན་པའི་དོན་མི་བྱེད་པ་དེ་ལྟ་བུ་ནི་ཤེས་རབ་
ཀྱི་ཉེས་པ་ཡིན་ཏེ། མདོར་ན་ལུས་དང་ངག་དང་ཡིད་ཀྱི་ཉེས་པར་སྤྱོད་པར་་་་
བྱེད་པའོ། །དེ་སྤང་བ་ནི་མི་བྱེད་པར་གཏོང་ཞིང་སྤོང་བའོ། །དབང་པོ་ཉེ་བར་
ཞི་བ་ནི། མིག་ལ་སོགས་པའི་དབང་པོ་རྣམས་མི་དགེ་བའི་རང་བཞིན་ཅན་གྱི་
ཡུལ་ལ་འཇུག་པ་ལས་ལྡོག་ཅིང་ཉེ་བར་ཞི་བའམ། ཡང་ན་དགྲ་ལ་སོགས་པའི་
ཡུལ་ལ་ཤིན་ཏུ་ཞེན་པ་ལས་ཡང་དག་པར་སྡོམ་པའོ། །དྲན་པ་ནི་སྔར་རྗེས་མྱོང་
• 386 •



བའི་དོན་ཡིད་ལ་སེམས་པ་སྟེ། དེ་ཡང་དགེ་བ་དང་མི་དགེ་བའི་ཚུལ་དྲན་པ་་་
བྱས་ནས་ལེན་པ་དང་སྤོང་བར་བྱེད་པ་སྟེ། ཉིན་དང་མཚན་དུ་ཞེས་བྱ་བ་ལ་་་
སོགས་པ་རྟག་ཏུ་སྤྱོད་པའི་ཆོ་ག་ལས་བཤད་པའོ། །དེ་བཞིན་དུ་ཡུལ་དུས་་་་་
བདག་ཉིད་རྣམ་པར་ཤེས་པ་ཞེས་བྱ་བ་འདི། ཅི་ཡུལ་འདི་སྐམ་ས་དགོན་དུང་
ཅན་ཡིན་ནམ། རླན་ཅན་ཡིན་ནམ། འོན་ཏེ་ཆ་མཉམ་པ་ཡིན། ཅི་རླུང་གི་རང་
བཞིན་ཅན་ཡིན་ནམ། འོན་ཏེ་མཁྲིས་པའི་རང་བཞིན་ཅན་ནམ། ཡང་ན་བད་
ཀན་གྱི་རང་བཞིན་ཅན་ཡིན་ཞེས་ཤེས་པར་བྱ་བ་དང་། དེ་བཞིན་དུ་དུས་ཤེས་
པ་སྟེ། ཅི་འདི་དགུན་སྟོད་ཡིན་ནམ། འོན་ཏེ་དགུན་སྨད་ལ་སོགས་པ་གཞན་་
དག་ཡིན་ཞེས་པ་དང་། འདི་ནི་སྐད་ཅིག་ལ་སོགས་པའི་དུས་ཡིན་ནོ་ཞེས་པ་་
དང་། འདིར་འཕོངས་པ་དག་ཀྱང་གཟུང་བར་བྱའོ། །བདག་ཞེས་པ་ནི་རྣམ་་་
པ་གཉིས་ཏེ། ངའི་རང་བཞིན་འདི་འདི་ཡིན་ཏེ། འདི་ལ་ནི་ངས་བསྟེན་པར་
བྱའོ། །འདི་ལ་བསྟེན་པར་མི་བྱའོ། །ཞེས་བྱ་བ་ལ་སོགས་པ་བདག་ཉིད་ཤེས་པ་
ནི་གཅིག་ཡིན་ནོ། །
གཉིས་པ། ནི་མྱ་ངན་ལས་འདས་པའི་རང་བཞིན་ཅན་ཡིན་(ཞེས་པ་སྟེ།)
དེ་མེད་པར་འདོད་ཆགས་ལ་སོགས་པའི་ནད་གཞན་དག་གིས་བསལ་བར་མི་་
ནུས་པས། དེ་ཤེས་པར་བྱ་བའོ། །དམ་པའི་སྤྱོད་པའི་རྗེས་སུ་འཇུག་པའི་ཞེས་
པ་ནི། དམ་པ་རྣམས་ཀྱི་སྤྱོད་པར་གྱུར་པ་གང་ཡིན་པ་དེའི་རྗེས་སུ་འཇུག་ཅིང་
སློབ་པའམ་ཉམས་སུ་ལེན་པའོ། །ལྷན་ཅིག་སྐྱེས་པ་ནི་ལུས་ལ་བྱུང་ཞིང་ལྷ་་་་
ཅིག་སྐྱེས་པའོ། །གློ་བུར་བ་ནི་འབྱུང་པོ་ལ་སོགས་དང་འབྲེལ་པ་ལས་སྐྱེས་པའོ། །
དེ་ལྟ་བུའི་ནད་ཀྱི་རྣམ་པར་གྱུར་པ་དེ་མ་སྐྱེས་པ་རྣམས་མི་འབྱུང་བར་བྱ་བའི་
ཕྱིར་དང་། དེ་བཞིན་དུ་ལྷན་ཅིག་སྐྱེས་པ་དང་། གློ་བུར་བའི་ནད་སྐྱེས་་་་་
• 387 •



རྣམས་ཞི་བར་བྱ་བའི་ཕྱིར་ཆོ་ག་འདི་ཉིད་མདོར་བསྡུས་ན་སློབ་དཔོན་གྱིས་་་
བསྟན་ཅིང་བཤད་པ་ཡིན་ནོ། །ཞེས་བཤད།
ཅེས་གསུངས་སོ། །ཞེས་པ་ནི་དེ་སྐད་ཅེས་གནས་སྐབས་ཀྱི་སྤྱོད་པ་་་
སྟོན་པའི་ལེའུ་བཅོ་ལྔ་པ་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་གནས་སྐབས་ཀྱི་སྤྱོད་པ་སྟོན་པའི་ལེའུ་སྟེ་བཅོ་
ལྔ་པའོ། །ཞེས་པ་སྟེ། ལེའུ་བཅོ་ལྔ་པ་རྒྱས་པར་བཤད་ཟིན་ཏོ། །གནས་གསུམ་
པ་བྱ་བ་སྤྱོད་ལམ་གྱི་གནས་ལེའུ་གསུམ་གྱི་བདག་ཉིད་ཅན་གྱི་རྒྱ་ཆེར་འགྲེལ་པ་
ལེགས་པར་བཤད་ཟིན་ཏོ། །
འཚོ་བ་ཟས་ཀྱི་གནས།
ད་ནི་གནས་བཞི་པ་འཚོ་བ་ཟས་ཀྱི་གནས་ལ་ལེའུ་གསུམ་ཡོད་པའི་ཐོག་
མར་ཟས་ཀྱི་ཚུལ་ཤེས་པར་བྱ་བའི་ལེའུ་བཅུ་དྲུག་པ་བཤད་པར་བྱ་སྟེ། དེ་ཡང་
འཚོ་བ་ཟས་ཀྱི་ལེའུ་འདི་རྣམས་ཞུ་བ་དང་། ཞུས་ལན། གཞུང་དོན་དངོས་་་་
དང་གསུམ་ལས།
དང་པོ། ཞུ་བ་ནི། དེ་ནས་ཡང་དྲང་སྲོང་ཡིད་ལས་སྐྱེས་ཀྱིས་་་་་
འདི་སྐད་ཅེས་ཞུས་སོ། །ཀྱེ་དྲང་སྲོང་ཆེན་པོ་རིག་པའི་ཡེ་ཤེས་ལགས།།
འཚོ་བ་ཟས་ཀྱི་གནས་ལ་ཇི་ལྟར་བསླབ་པར་བགྱི། །འཚོ་མཛད་སྨན་
པའི་རྒྱལ་པོས་བཤད་དུ་གསོལ། །ཞེས་པ་སྟེ། དེའི་དོན། གནས་སྐབས་ཀྱི་
སྤྱོད་པ་གསུངས་ཟིན་པ་དེ་ནས་དྲང་སྲོང་ཡིད་ལས་སྐྱེས་ཀྱིས་སླར་ཡང་འདི་་་
• 388 •



སྐད་ཅེས་ཞུས་སོ། །ཀྱེ་ཞེས་སྙན་གསན་ཕབ་ནས། དྲང་སྲོང་ཆེན་པོ་རིག་པའི་
ཡེ་ཤེས་ལགས། འཚོ་བ་ཟས་ཀྱི་གནས་ལ་ཇི་ལྟར་བསླབ་པར་བགྱི། འཚོ་མཛད་
སྨན་པའི་རྒྱལ་པོ་ཆེན་པོས་བཤད་དུ་གསོལ། ཞེས་པའོ། །ཞེས་ཞུས་པ་ལས།
ཞེས་པ་ནི་མཚམས་སྦྱོར་གྱི་ཚིག་གོ། །
གཉིས་པ་ཞུས་ལན་ནི། སྟོན་པས་གསུངས་པ། ཀྱེ་དྲང་སྲོང་ཆེན་་
པོ་ཉོན་ཅིག། །ནད་ལ་གསོ་བར་བྱེད་པའི་གཉེན་པོ་ཡི། །འཚོ་བ་ཟས་
ཀྱི་གནས་ལ་བསླབ་པ་ནི། །ཟས་སྐོམ་ལེགས་སྤྱད་ལུས་དང་སྲོག་འཚོ་
ཞིང་། །དམན་ལྷག་ལོག་གྱུར་ནད་སྐྱེད་འཕྲལ་སྲོག་འཇོམས། །དེ་ཕྱིར་
ཟས་སྐོམ་སྦྱོར་བ་མཁས་པ་གཅེས། ཞེས་པའི་དོན། སྟོན་པས་དྲང་སྲོང་་་
ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་ནས། དྲང་སྲོང་་་་་
ཆེན་པོ་ཉོན་ཅིག ཉེས་གསུམ་ལ་སོགས་པའི་ནད་ལ་གསོ་བར་བྱེད་པའི་གཉེན་
པོ་སྤྱོད་ལམ་དང་ཟས་དང་སྨན་དང་དཔྱད་དང་བཞིའི་ནང་ནས་གཉིས་པ་་་་
འཚོ་བ་ཟས་ཀྱི་གནས་ལ་བསླབ་པ་ནི་ཕན་ཡོན་དང་ལྡན་པ་ཡིན་ཏེ། ཇི་ལྟར་་
འཆད་པར་འགྱུར་བའི་ཟས་སྐོམ་ལེགས་པར་སྤྱད་ན་ལུས་དང་སྲོག་འཚོ་བར་་
འགྱུར་ཞིང་། དེ་ལས་གཞན་དམན་པ་དང་ཧ་ཅང་ལྷག་པ་དང་ལོག་པར་གྱུར་
པས་ནད་སྐྱེད་དེ། འཕྲལ་དུ་སྲོག་འཇོམས་པར་འགྱུར་བས་དེའི་ཕྱིར་ཟས་དང་
སྐོམ་དང་དེའི་སྦྱོར་བ་ལ་མཁས་པའམ་གཅེས་པ་ཡིན། ཞེས་པའོ། །
གསུམ་པ། གཞུང་དོན་དངོས་ལ། མདོར་བསྟན་དང་རྒྱས་བཤད་་་་་་
གཉིས་ལས། མདོར་བསྟན་ནི། འདི་ལ་སྤྱི་སྡོམ་ཟས་ཚུལ་ཤེས་བྱ་དང་། །
ཟས་བསྡམ་ཟས་ཚོད་རན་པར་བཟའ་བ་གསུམ། །ཞེས་པའི་དོན། ཟས་
ཀྱི་གནས་ལ་བསླབ་པར་བྱ་བ་འདི་ལ་སྤྱིའི་སྡོམ་ཟས་ཀྱི་ཚུལ་ཤེས་པར་བྱ་བ་་་་
• 389 •



དང་། ཟས་བསྡམ་པར་བྱ་བ་དང༌། ཟས་ཚོད་རན་པར་བཟའ་བ་དང་གསུམ། །
ཞེས་པའོ།
ལེའུ་བཅུ་དྲུག་པ། ཟས་ཀྱི་ཚུལ།
གཉིས་པ། དེ་དག་རྒྱས་པར་བཤད་པ་ལ། ཐོག་མར་ཟས་ཀྱི་ཚུལ་ཤེས་
པར་བྱ་བ་ལ་ཡང་། མདོར་བསྟན་དང་། རྒྱས་བཤད་གཉིས་ལས། མདོ་་་་
བསྟན་ནི། ཟས་ཀྱི་ཚུལ་ཤེས་པ་ལ་ཟས་སྐོམ་གཉིས། ཞེས་པའི་དོན། ཟས་
ཀྱི་ཚུལ་ཤེས་པར་བྱ་བ་ལ་ཡང་། ཟས་ཀྱི་ཚུལ་དང༌། སྐོམ་གྱི་ཚུལ་དང་རྣམ་པ་
གཉིས་ཞེས་པའོ། ། །
༡ ཟས་ཀྱི་རིགས་བསྟན་པ།
དང་པོ། ཟས་ལ་ཡང་མདོར་བསྟན་དང་རྒྱས་བཤད་གཉིས་ལས།
མདོར་བསྟན་ནི། ཟས་ལ་འབྲུ་ཤ་སྣུམ་ངད་གཡོས་སྦྱར་ལྔ། །ཞེས་པའི་་་
དོན། ཟས་ལ་དབྱེ་ན་འབྲུ་དང༌། ཤ་དང་། སྣུམ་དང་། སྔོ་ངད། གཡོས་སུ་་་་
སྦྱར་བ་དང་ལྔ། ཞེས་པའོ། །
༡ འབྲུ་ཡི་སྡེ།
གཉིས་པ། རྒྱས་པར་བཤད་པ་ལ་འབྲུའི་དབྱེ་བ་ནི། འབྲུ་ལ་གཉིས་་
ཏེ་གྲ་མ་གང་བུ་ཅན། །ཞེས་པའི་དོན། འབྲུ་ལ་གཉིས་ཏེ་ནས་ལ་སོགས་པའི་
གྲ་མ་ཅན་དང་། སྲན་མ་ལ་སོགས་པའི་གང་བུ་ཅན། ཞེས་པའོ། ། །
གྲ་མ་ཅན་ལ་རྒྱས་པར་བཤད་པ་ནི། དེ་ལ་གྲ་མ་ཅན་གྱི་འབྲུ་ཡི་སྡེ། །
འབྲས་ཁྲེ་ཁྲ་མ་གྲོ་ནས་སོ་བ་དང་། །སྲེ་ད་ལ་སོགས་རོ་དང་ཞུ་རྗེས་་་
• 390 •



མངར། །རོ་ཙ་རླུང་འཇོམས་ལུས་སྟོབས་བད་ཀན་སྐྱེད། །དེ་ལ་འབྲས་
ནི་སྣུམ་འཇམ་བསིལ་ལ་ཡང་། །ཉེས་པ་གསུམ་སེལ་རོ་ཙ་འཁྲུ་སྐྱུག་་་
གཅོད། །ཁེ་ནི་ལྕི་བསིལ་བརྟས་བྱེད་ཆོག་གྲུགས་སྦྱོར། །ཁྲ་མ་བསིལ་་
ཡང་རྩུབ་ཅིང་ཡི་གར་འཕྲོད། །གྲོ་ནི་ལྕི་བསིལ་འཚོ་བྱེད་རླུང་མཁྲིས་
སེལ། །ནས་ནི་ལྕི་བསིལ་བཤང་འཕེལ་སྟོབས་སྐྱེད་མཆོག །སོ་བ་སྲེ་་་
ད་བསིལ་ཡང་བད་མཁྲིས་སེལ། །ཞེས་པའི་དོན། འབྲུའི་སྡེ་དེ་དག་ལས།
གྲ་མ་ཅན་གྱི་འབྲུའི་སྡེ་ངོས་འཛིན་དང་ནུས་པ་སྟོན་པ་ནི། འབྲས་དང༌། ཁྲེ་་་
དང་། ཁྲ་མ་དང་། སོ་བ་དང་། སྲེ་ད་ལ་སོགས་པ་རྣམས་ནི་རོ་དང་ཞུ་རྗེས་་་
མངར་བ་དང་རོ་ཙ་བ་དང་། རླུང་འཇོམས་པ་དང་། ལུས་སྟོབས་འཕེལ་བ་་་
དང་། བད་ཀན་སྐྱེད་པར་བྱེད་དོ། །ཞེས་པའི་དོན་ཏོ། །
དེ་དག་གི་རྒྱས་བཤད་ནི། འབྲུའི་སྡེ་དེ་དག་ལས་འབྲས་ནི་སྣུམ་པ་དང་
འཇམ་པ་དང་བསིལ་ལ་ཡང་བས་ཉེས་པ་གསུམ་ཀ་སེལ་ཞིང་རོ་ཙ་བར་བྱེད།
འཁྲུ་བ་དང་སྐྱུག་པ་གཅོད་པར་བྱེད་དོ། །ཁྲེ་ནི་ལྕི་ཞིང་བསིལ་བས་ལུས་བརྟས་
པར་བྱེད་པ་དང་ཆག་གྲུགས་སྦྱོར་ལ་ཁྲ་མ་ནི་བསིལ་ཞིང་ཡང་ལ་རྩུབ་ཅིང་ཡི་་
གར་འཕྲོད་པ་ཡིན་ནོ། །གྲོ་ནི་ལྕི་བ་དང་བསིལ་བས་ལུས་འཚོ་བར་བྱེད་ཅིང་།
རླུང་མཁྲིས་སེལ་བར་འགྱུར་རོ། །
གྲོའི་ནུས་པའི་སྐབས་སུ། མདོ་གནས་ལེའུ་དྲུག་པའི་འགྲེལ་པ་ཟླ་ཟེར་
ལས། གྲོ་ནི་རོ་ཙ་སྣུམ་བསིལ་ལྕི། འཚོ་བྱེད་རླུང་དང་མཁྲིས་པ་སེལ། ཆག་་་་
གྲུགས་འབྱོར་བྱེད་མངར་བ་དང་། ཤ་མཁྲེགས་བྱེད་ཅིང་ཅུང་ཟད་འཁྲུ། ཞེས་
བྱ་བ་ལ། གྲོ་ནི་རོ་ཙ་བ་སྟེ་བུད་མེད་ལ་ཕོད་པར་བྱེད་པ་དང་། སྣུམ་པ་དང་་་་
བསིལ་བ་ལ་སོགས་པའི་ཡོན་ཏན་དང་ལྡན་པ་ཡིན་ནོ། །ནན་དི་མུ་ཁ་རོ་བསྐ་
• 391 •



ཞིང་། བསིལ་ཞིང་མངར་ཡང་ཕན་པ་ཡིན། ཞེས་བྱ་བ་ལ། ནན་དེ་མུ་ཁ་ནི་་་
ཕྲན་པ་སྟེ་གྲོའི་རིགས་སུ་གཏོགས་པ་ཕྲ་ཞིང་རིང་བ་ཡིན་ནོ། །དེ་ནི་བསིལ་་་་
ཞིང་རོ་མངར་བ་དང་བསྐ་བ་དང་ཡང་བའི་ཡོན་ཏན་དང་ལྡན་ཞིང་གནོད་པ་
དང་དྲི་མ་རྣམས་ལ་ཕན་ཞིང་གནོད་པ་ཡིན་ནོ། །ཞེས་བཤད་ཅིང་། །ནན་དི་
མུ་ཁ་ནི་གྲོ་རྒན་ཡིན་པར་སེམས་སོ། །ནས་ནི་ལྕི་ཞིང་བསིལ་བས། བཤང་་་་་
འཕེལ་ཞིང་སྟོབས་སྐྱེད་པའི་མཆོག་ཡིན་ནོ། །ཞེས་པའོ། །
འདིའི་ཐད་ཀྱི་མདོ་གནས་ལེའུ་དྲུག་པའི་འགྲེལ་པ་ཟླ་ཟེར་ལས། ནས་
ནི་རྩུབ་པའི་ཡོན་ཏན་དང་ལྡན་པས་ནི་རྩུབ་པའོ། །བསིལ་བ་ནི་བསིལ་བའི་་་
ནུས་པ་དང་ལྡན་པའོ། །དེ་བཞིན་དུ་ལྕི་བ་དང་རོ་མངར་བ་དང་ཅུང་ཟད་་་་་
ཁོང་འཁྲུ་བ་དང་། བཤང་བ་དང་རླུང་འཕེལ་ཞིང་སྐྱེད་པ་ཡིན་ནོ། །དེས་ན་་་་
བཤང་བ་ཟད་པ་དག་ལ་དྲང་སྲོང་དག་གིས་འདིའི་སྦྱོར་བ་བཤད་པ་ཡིན་ནོ། །
དེ་བཞིན་དུ་རོ་ཙ་བ་དང་ལུས་བརྟས་པར་བྱེད་པ་དང་གཅིན་དང་མཆིལ་མ་ལ་
སོགས་པ་སེལ་ཞིང་འཇམ་པར་བྱེད་པ་ཡིན་ནོ། །ཞེས་བཤད། སོ་བ་དང་སྲེ་ད་
ནི་བསིལ་ཞིང་ཡང་བས་བད་མཁྲིས་སེལ། །ཞེས་པའོ། ། །
གང་བུ་ཅན་གྱི་འབྲུའི་དབྱེ་བ་དང་ནུས་པ་སྟོན་པ་ནི། གང་བུ་ཅན་་་
འབྲུ་སྲན་མ་མོན་སྲན་གཉིས། །བསྐ་མངར་བསིལ་ཡང་སྐུ་ལ་རྩ་སྒོ་་་་
འགག། །བད་ཀན་ཚ་བ་སེལ་ཞིང་འཁྲུ་བ་གཅོད། །སྣུམ་སེལ་ཁྲག་་་་
མཁྲིས་ཚིལ་ལ་བྱུག་ན་ཕན། །རྒྱ་སྲན་བད་རླུང་ལུད་པ་དབུགས་མི་་༌་
བདེ། །གཞང་འབྲུམ་ཁུ་བའི་རྡེའུ་འཇོམས་ཁྲག་མཁྲིས་སྐྱེད། །མ་ཤས་
རླུང་འཇོམས་བད་མཁྲིས་ཁུ་སྟོབས་འཕེལ། སྲན་ཆུང་ཁ་མངར་ཉེས་་
པ་གསུམ་ག་སྐྱེད། སྐྱོ་མས་མེ་དབལ་དྲེག་ནད་ཁྲག་ནད་སེལ། ཏིལ་་་
• 392 •



འབྲུ་ལྕི་དྲོ་རོ་ཙ་རླུང་ནད་འཇོམས། ཟར་མ་མངར་ཁ་སྣུམ་འཇམ་་་་་
རླུང་ལ་ཕན། བྲ་བོ་བསིལ་ཡང་རྨ་འཇིག་ཉེས་གསུམ་སྐྱེད། ཅེས་པའི་་
དོན། གང་བུ་ཅན་གྱི་འབྲུའི་ནང་ནས་སྲན་མ་དང་མོན་སྲན་གཉིས་ནི་རོ་བསྐ་
ཞིང་མངར་བ་དང་ནུས་པ་བསིལ་བ་དང་ཡང་བ་དང་སྐུ་ལ་རྩ་སྒོ་འགག་པར་་
བྱེད་པ་དང་བད་ཀན་གྱི་ཚ་བ་སེལ་ཞིང་འཁྲུ་བ་གཅོད་ལ་སྣུམ་པ་སེལ་བར་་་་
བྱེད་ཅིང་ཁྲག་མཁྲིས་སེལ་བ་དང་། ཚིལ་བུ་ལ་བྱུགས་ན་ཕན་ཞེས་པའོ། །རྒྱུ་་་
སྲན་གྱིས་བད་རླུང་དང་ལུད་པ་དང་དབུགས་མི་བདེ་བ་དང་གཞང་འབྲུམ་་་་
དང་ཁུ་བ་ལས་བྱུང་བའི་རྡེའུའི་ནད་རྣམས་འཇོམས་ཤིང་ཁྲག་མཁྲིས་སྐྱེད་པར་
བྱེད་དོ། །མ་ཤས་ནི་རླུང་འཇོམས་ཤིང་བད་མཁྲིས་དང་ཁུ་བའི་སྟོབས་འཕེལ་
བར་བྱེད་ལ། སྲན་ཆུང་ནི་རོ་ཁ་མངར་ཉེས་པ་གསུམ་ཀ་སྐྱེད་པར་བྱེད་ཅིང་། །
དེ་དག་གི་སྐྱོ་མས་མེ་དབལ་དང་དྲེག་ནད་དང་ཁྲག་ནད་སེལ་བར་བྱེད་པ་ཡིན་
ནོ། །ཏིལ་གྱི་འབྲུ་ནི་ལྕི་ཞིང་དྲོ་བས་རོ་ཙ་བར་བྱེད་པ་དང་རླུང་ནད་འཇོམས་
པ་ཡིན་ལ། ཟར་མ་ནི་རོ་མངར་ཁ་ནུས་པ་སྣུམ་ལ་འཇམ་པས་རླུང་ལ་ཕན་་་་་
པར་འགྱུར་ཞིང་། བྲ་བོ་ནི་བསིལ་ལ་ཡང་བས་རྨ་འཇིག་ཅིང་ཉེས་པ་གསུམ་ཀ་
སྐྱེད་པར་བྱེད་པ་ཡིན་ནོ། །
འབྲུ་ཀུན་གྱི་གསར་རྙིང་སོགས་ཀྱི་ཁྱད་པར་སྟོན་པ་ནི། འབྲུ་ཀུན་་་
གསར་ཐོག་རློན་པ་ལྕི་བ་སྟེ། །སྨིན་མྱུར་སྐམ་དང་རྙིང་པ་ཡང་བ་ཡིན། །།
རྗེན་པ་བཙོས་དང་གཡོས་སུ་བྱས་པ་རྣམས། །རིམ་བཞིན་ཡང་ཞིང་་་
འཇུ་སླ་འཕྲོད་པར་འགྱུར། །ཞེས་པའི་དོན། འབྲུའི་རིགས་ཀུན་གསར་ཐོག་
ཏེ་གསར་པ་དང་རློན་པའི་དུས་ན་ལྕི་བ་ཡིན་ཏེ། སྨིན་པ་མྱུར་བའི་རིགས་་་་་
རྣམས་དང་སྐམ་པ་དང་འབྲུ་རྙིང་པ་ཡང་བ་ཡིན་ལ། འབྲུ་རྗེན་པར་ཟ་བ་དང་།
• 393 •



བཙོས་པ་དང་། གཡོས་སུ་བྱས་པ་རྣམས་རིམ་པ་བཞིན་དུ་ཡང་ཞིང་འཇུ་བ་སླ་
ལ་འཕྲོད་པར་འགྱུར། ཞེས་པའོ། །འབྲུ་ཀུན་གསར་བཅུད་ཟེར་བ་དང།
གསར་བཅུག་ཅེས་གཞུང་གི་ཡི་གེ་མ་དག་ཅིང་སྨིན་མྱུར་ལ་སྨིན་གྱུར་ཞེས་་་་་
པའང་མ་དག་པ་ཡིན་ནོ། །
༢ ཤ་ཡི་སྡེ།
གཉིས་པ། ཤའི་དབྱེ་བ་དང་ནུས་པ་མདོར་བསྟན་དང་། རྒྱས་བཤད།
ཤིན་ཏུ་རྒྱས་བཤད་གསུམ་ལས། མདོར་བསྟན་ནི། ཤ་ནི་སྡེ་བརྒྱད་སྐམ་་་་་
གཤེར་ཐུན་མོང་གནས། །ཞེས་པའི་དོན། ཤ་ནི་སྡེ་ཚན་བརྒྱད་དུ་ངེས་ཏེ།
སྐམ་སར་གནས་པའི་ཤ་དང་། གཤེར་ལ་གནས་པའི་ཤ་དང་། སྐམ་གཤེར་་་་་
ཐུན་མོང་བ་ལ་གནས་པའི་ཤ། ཞེས་པའོ། །
གཉིས་པ། རྒྱས་བཤད་ལ། ཁྲོན་གྱིས་རྣོ་བའི་སྡེ་སྟོན་པ་ནི། རྨ་བྱ་གོང་
སྲེག་སྐྱུང་ཀ་བྱ་ནག་དང་། །རི་བྱ་རྣམས་ནི་ཁྲོན་བུ་རྐོ་བའི་སྡེ། །ཞེས་་
པའི་དོན། རྨ་བྱ་དང་། གོང་མོ་དང་། སྲེག་པ་དང་། སྐྱུང་ཀ་དང་། བྱ་ནག་
དང་། རི་བྱ་ཕལ་ཆེ་བ་རྣམས་ནི་ཁྲོན་བུ་རྐོ་བའི་སྡེ་ཚན་ཞེས་པའོ། །
མཆུ་ཡིས་རྐོ་བའི་སྡེ་སྟོན་པ་ནི། ནེ་ཙོ་ཁུ་བྱུག་ཐོ་བ་སྐྱ་ག་དང་། །
འཇོལ་མོ་བྱེའུ་མཆུ་ཡིས་རྐོ་བའི་སྡེ། །ཞེས་པའི་དོན། ནེ་ཙོ་དང་། ཁུ་བྱུག་
དང་། ཐི་བ་སྟེ། ཕུག་རོན་དང་། སྐྱ་ཀ་དང་། འཇོལ་མོ་དང་བྱེའུ་ལ་སོགས་པ་
རྣམས་མཆུ་ཡིས་རྐོ་བའི་སྡེ་ཚན་ཡིན་ཞེས་པའོ། །
རི་དྭགས་ཀྱི་སྡེ་སྟོན་པ་ནི། ཤ་བ་གླ་དགོ་གཉན་དང་རི་བོང་དང་།
གཙོད་ཀྱི་ཤ་རྣམས་རི་དྭགས་སྡེ་ཚན་ཡིན། །ཞེས་པའི་དོན། ཤ་བ་དང་།
གླ་བ་དང་། དགོ་བ་དང་། གཉན་དང་། རི་བོང་དང་གཙོད་ཀྱི་ཤ་རྣམས་ནི་རི་
• 394 •



དྭགས་ཀྱི་སྡེ་ཚན་ཡིན། ཞེས་པའོ། །
རི་དྭགས་ཆེ་བའི་སྡེ་སྟོན་པ་ནི། རྒྱ་དང་ཁ་ཤ་ར་རྒོད་ཕག་རྒོད་་་་
དང་། །མ་ཧེ་བསེ་སྨྱུག་རྐྱང་དང་གཡག་རྒོད་དང་། །མཛོ་རྒོད་ལ་་་་་
སོགས་རི་དྭགས་ཆེ་བའི་སྡེ། །ཞེས་པའི་དོན། རྒྱ་དང་ཁ་ཤ་དང་ར་རྒོད་་་་་
དང་ཕག་རྒོད་དང་། མ་ཧེ་དང་བསེ་སྨྱུག་གླང་སྟེ་བ་མེན་དང་རྐྱང་དང་གཡག་
རྒོད་དང་མཛོ་རྒོད་ལ་སོགས་པ་ནི་རི་དྭགས་ཆེ་བའི་སྡེ་ཚན་ཞེས་པའོ། །བཤད་
རྒྱུད་ཕལ་ཆེ་བར་བསེའི་མཚམས་སུ་སྨུག་ཞེས་འབྱུང་ཡང་དེ་ནི་ཡི་གེ་ནོར་བ་་་
ཡིན་ཏེ། འདིའི་སྐབས་ཀྱི་མདོ་གནས་ལེའུ་དྲུག་པའི་འགྲེལ་པ་ཟླ་ཟེར་ལས།
སྨྱུག་གླང་ཞེས་གྲགས་རི་དྭགས་ཆེ་ཞེས་བྱ་བ་ལ། ཕག་རྒོད་ནས་སྨྱུག་གླང་གི་་
བར་དེ་ནི་རི་དྭགས་ཆེན་པོ་ཞེས་བྱའོ། །ཞེས་བཤད།
རྩལ་གྱི་མཐུས་ཟ་བའི་སྡེ་སྟོན་པ་ནི། སྟག་གཟིག་དོམ་དྲེད་གསའ་་
དང་སྤྱང་ཀི་དབྱི་[གཡི་]། །ཝ་དང་འཕར་བ་སྦེ་སོགས་གཅན་གཟན་
དང་(སྡེ།） །བྱ་རྒོད་ཁྲ་[ཁཱ]གླག་ནེ་ལེ་བྱ་རོག་དང་། །འུག་པ་བྱ་ཁྲ་
རྩལ་མཐུས་ཟ་བའི་སྡེ། །ཞེས་པའི་དོན། སྟག་དང་གཟིག་དང་དོམ་དང་་་་
དྲེད་དང་གསའ་དང་སྤྱང་ཀི་དང་དབྱི་[གཡི]དང་ཝ་དང་འཕར་བ་དང་སྦེ་་
ལ་སོགས་པའི་གཅན་གཟན་དང་། བྱ་རྒོད་དང་ཁྲ་[ཁཱ]དང་གླག་དང་ནེ་ལེ་་
དང་བྱ་རོག་དང་འུག་པ་དང་བྱ་ཁྲ་ལ་སོགས་པ་རྩལ་གྱི་མཐུས་ཟ་བའི་སྡེ་ཚན་
ཞེས་པའོ། །
མིས་བདག་བྱེད་པའི་སྡེ་སྟོན་པ་ནི། མཛོ་གཡག་རྔ་མོ་རྟ་བོང་བ་་་་
གླང་དང༌། །སྐོམ་པོ་ར་ལུག་ཁྱི་དང་ཕག་པ་བྱ། །བྱི་ལ་ལ་སོགས་མི་་་་
ཡིས་བདག་བྱེད་སྡེ། །ཞེས་པའི་དོན། མཛོ་དང་གཡག་དང་རྔ་མོ་དང་བོང་
• 395 •



བུ་དང་བ་གླང་དང་སྐོམ་པོ་དང་ར་དང་ལུག་དང་ཁྱི་དང་ཕག་པ་དང་ཁྱིམ་བྱ་
དང་བྱི་ལ་ལ་སོགས་པ་རྣམས་ནི་མི་ཡིས་བདག་བྱེད་པའི་སྡེ་ཚན་ཡིན། ཞེས་་་་
པའོ། །
ཁུང་དུ་གནས་པའི་གནས་པའི་སྡེ་སྟོན་པ་ནི། འཕྱི་བ་བྱི་ཐུར་སྦལ་་་
སྦྲུལ་(གྲུམ་པ་དང་། །) (རྨིགས་པ་རྩངས་པ་སྡིག་པ་)ཁུང་གནས་སྡེ།
།ཞེས་པའི་དོན། འཕྱི་བ་དང་བྱི་ཐུར་དང་སྦལ་པ་དང་སྦྲུལ་(གྲུམ་པ་དང་་་་
རྨིགས་པ། རྩངས་པ་)ལ་སོགས་པ་ནི་ཁུང་བུ་ནང་གནས་པའི་སྡེ་ཚན་ཡིན་་་་་
ཞེས་པའོ། ། །
རློན་ལ་གནས་པའི་སྡེ་སྟོན་པ་ནི། ཁྲུང་ཁྲུང་ངང་ངུར་སོ་བྱ་སྐྱར་མོ་
དང༌། །སྲམ་དང་ཉ་སོགས་རླན་ལ་གནས་པའི་སྡེ། །ཞེས་པའི་དོན།
ཁྲུང་ཁྲུང་དང་། ངང་པ་དང་། ངུར་པ་དང༌། སོ་བྱ་དང་། སྐྱུར་མོ་དང་། སྲམ་
དང༌། ཉ་ལ་སོགས་པ་རྣམས་ནི། རླན་ལ་གནས་པའི་སྡེ་ཚན་ཡིན་ཞེས་པའོ། །
སྡེ་བརྒྱད་ཀྱི་ཤའི་ནུས་པ་མདོར་བསྡུས་སྟོན་པ་ནི། སྡེ་བརྒྱད་ཤ་་་་
རྣམས་རོ་དང་ཞུ་རྗེས་མངར། །ཐོག་མཐའ་བར་མ་སྐམ་གཤེར་ཐུན་་་
མོང་གནས། །སྐམ་སའི་ཤ་རྣམས་བསིལ་ཞིང་ཡང་ལ་རྩུབ། །རླུང་དང་
བད་ཀན་ལྡན་པའི་ཚ་བ་སེལ། །རླན་གནས་ཤ་རྣམས་སྣུམ་ཞིང་ལྕི་ལ་
དྲོ། །ཕོ་བ་མཁལ་རྐེད་གྲང་རླུང་ནད་ལ་ཕན། །ཐུན་མོང་གནས་པ་་་་
ནུས་པ་གཉིས་དང་ལྡན། །བྱ་གཅན་རྩལ་མཐུས་ཤ་རློན་ཟ་བ་རྣམས། །
རྩུབ་ཡང་རྣོ་བས་ཕོ་བའི་མེ་དྲོད་སྐྱེད། །སྐྲན་བཤིག་ཤ་འཕེལ་གྲང་་་་
བའི་ནད་ཀུན་སེལ། །ཞེས་པའི་དོན། སྤྱིར་སྡེ་བརྒྱད་ཤ་རྣམས་རོ་དང་ཞུ་་་
རྗེས་མངར་བ་ཡིན་ཅིང་དེའི་ནང་ནས་ཐོག་མ་སྐམ་ལ་གནས་པའི་ཤ་དང༌། ཐ་
• 396 •



མ་རླན་ལ་གནས་པའི་ཤ་དང་། བར་མ་སྐམ་གཤེར་ཐུན་མོང་དུ་གནས་པའི་ཤ་
རྣམས་ཀྱི་ནང་ནས་སྐམ་ས་ལ་གནས་པའི་ཤ་རྣམས་བསིལ་ཞིང་ཡང་ལ་རྩུབ་་་
པས་རླུང་དང་བད་ཀན་ལྡན་པའི་ཚ་བ་སེལ་བར་བྱེད་ཅིང་། རླན་ལ་གནས་་་
པའི་ཤ་རྣམས་ནི་སྣུམ་ཞིང་ལྕི་ལ་དྲོ་བ་ཡིན་པས་ཕོ་བ་དང་མཁལ་མ་དང་སྐེད་
པ་ན་བ་སྟེ་གྲང་རླུང་གི་ནད་ལ་ཕན་པ་ཡིན་ཞིང་། སྐམ་གཤེར་ཐུན་མོང་དུ་་་
གནས་པའི་ཤ་རྣམས་ནུས་པ་བསིལ་དྲོད་ལ་སོགས་གཉིས་དང་ལྡན་པའོ། བྱ་་
དང་གཅན་གཟན་ལ་སོགས་པ་རྩལ་གྱི་མཐུས་ཤ་རློན་པ་ཟ་བ་རྣམས་ནི་ནུས་པ་
རྩུབ་པ་དང་ཡང་བ་དང་རྣོ་བས་ཕོ་བའི་མེ་དྲོད་སྐྱེད་ཅིང་སྐྲུན་བཤིག་བྱེད་ལ་་
ཤ་འཕེལ་ཞིང་གྲང་བའི་ནད་ཀུན་སེལ་བར་བྱེད། ཅེས་པའོ། །
འདི་དག་གི་སྐབས་སུ་མདོ་གནས་ལེའུ་དྲུག་པའི་འགྲེལ་པ་ཟླ་ཟེར་ལས།
ཐོག་མ་ཐ་མ་སྐམ་གཤེར་གནས། བར་མ་གཉིས་པོ་ཐུན་མོང་བཤད། ཅེས་བྱ་་
བ་ལ། བར་མ་གཉིས་པོ་ཞེས་ཚིག་གཉིས་པར་བཤད་པ་ལས་ཐོག་མ་དང་ཐ་་་
མར་ནི་སྡེ་ཚན་གསུམ་གསུམ་ཡིན་ཏེ། དང་པོ་སྡེ་ཚན་གསུམ་ནི། རི་དྭགས་་་་་
དང་ཁྲོན་བུས་རྐོ་བ་དང་མཆུས་རྐོ་བ་གསུམ་(ནི་སྐམ་ས་)ལ་གནས་པ་ཡིན་་་་
པས་ན་སྐམ་སའི་སྒྲར་བརྗོད་ལ། ཐ་མའི་གསུམ་པོ་རི་དྭགས་ཆེན་པོ་དང་ཆུ་ལ་
སྤྱོད་པ་དང་ཉ་རྣམས་ནི་གཤེར་བ་ཉིད་སྤྱོད་པ་ཡིན་པས་ན་གཤེར་བའི་སྒྲར་་་
བཤད་དོ། །བར་གྱི་སྡེ་ཚན་གཉིས་པོ་ཁུང་ན་གནས་པ་དང་རྩལ་མཐུས་ཟ་བ་་
ཞེས་བྱ་བ་གཉིས་ཏེ་ཐུན་མོང་སྟེ། གཉིས་ཀ་ལ་སྤྱོད་པ་ཡིན་པར་བཤད་དོ། །
ཞེས་བཤད།
གསུམ་པ། ཤིན་ཏུ་རྒྱས་པར་བཤད་པའི་ནང་ནས། ལུག་ལ་སོགས་པའི་
ཤའི་ནུས་པ་སྟོན་པ་ནི། ལུག་ཤ་སྣུམ་དྲོ་སྟོབས་འཕེལ་ལུས་ཟུངས་སྐྱེད། །
• 397 •



རླུང་དང་བད་ཀན་སེལ་ཞིང་དང་ག་འབྱེད། །ར་ཤ་ལྕི་བསིལ་ཉེས་པ་
གསུམ་སློང་ཞིང་། །བསེ་དུག་འབྲུམ་ནག་མེས་ཚིག་རྨ་ལ་ཕན། །བ་་་
གླང་བསིལ་སྣུམ་རླུང་ལྡན་ཚ་བ་སེལ། །རྟ་རྐྱང་བོང་བུ་ལ་སོགས་་་་
བཤུལ་ཤ་རྣམས། །རྣག་གཅོད་མཁལ་རྐེད་གྲང་བ་ཆུ་སེར་སེལ། །ཕག་
ཤ་བསིལ་ཡང་རྨ་འཇིག་སྨུག་པོ་སེལ། །མ་ཧེའི་ཤ་ཡིས་གཉིད་དང་ཤ་
འཕེལ་བྱེད། གཡག་ཤ་སྣུམ་དྲོ་གྲང་སེལ་ཁྲག་མཁྲིས་སྐྱེད། །ཅེས་པའི་་
དོན། ལུག་གི་ཤ་ནི་སྣུམ་ཞིང་དྲོ་བས་སྟོབས་འཕེལ་ཞིང་ལུས་ཟུངས་སྐྱེད་པར་
བྱེད། རླུང་དང་བད་ཀན་སེལ་ཞིང་དང་ག་འབྱེད་པར་བྱེད་དོ། །ར་ཤ་ནི་ལྕི་་་
བས་བསིལ་ཞིང་ཉེས་པ་གསུམ་ག་སློང་ཞིང་བསེ་ཞོའི་དུག་དང་འབྲུམ་ནག་་་་
དང་མེས་ཚིག་པའི་རྨ་ལ་ཕན་པར་འགྱུར་ཞིང་། བ་གླང་གི་ཤ་ནི་བསིལ་ཞིང་་
སྣུམ་པས་རླུང་དང་ལྡན་པའི་ཚ་བ་སེལ་བ་ཡིན་ལ། རྟ་དང་རྐྱང་དང་བོང་བུ་་
ལ་སོགས་པའི་བཤུལ་ཤ་རྣམས་ཀྱིས་རྣག་གཅོད་ཅིང་མཁལ་རྐེད་ཀྱི་ནད་དང་་
གྲང་བ་དང་ཆུ་སེར་སེལ་བར་བྱེད་དོ། །ཕག་གི་ཤ་ནི་བསིལ་ཞིང་ཡང་བས་རྨ་
འཇིག་པར་འགྱུར་ཞིང་བད་ཀན་སྨུག་པོའི་ནད་སེལ་བར་བྱེད་ལ། མ་ཧེའི་ཤ་
ཡིས་གཉིད་དང་ཤ་འཕེལ་བར་བྱེད་དོ། །གཡག་ཤ་ནི་སྣུམ་ཞིང་དྲོ་བས་གྲང་བ་
སེལ་ཞིང་ཁྲག་མཁྲིས་སྐྱེད་པར་བྱེད་དོ། །ཞེས་པའོ། །
བྱ་ཤའི་ནུས་པ་སྟོན་པ་ནི། ཁྱིམ་བྱ་བྱེ་འུ་ཁུ་འཕེལ་རྨ་ལ་ཕན། །རྨ་
བྱ་མིག་ནད་སྐད་འགག་རྒས་སྲ་ཕན། །ཞེས་པའི་དོན། ཁྱིམ་བྱའི་ཤ་དང་
བྱེའུ་ནས་ཟན་གྱི་ཤ་ཡིས་ཁུ་བ་འཕེལ་བར་བྱེད་ཅིང་། རྨ་ལ་ཕན་པ་ཡིན་ལ།
རྨ་བྱའི་ཤ་ཡིས་མིག་ནད་དང་སྐད་འགག་སེལ་ཞིང་རྒས་སྲ་བ་ལ་ཕན་པ་ཡིན་་་
ཞེས་པའོ། །འདིའི་སྐབས་སུ་གཞུང་འགའ་ཞིག་ཏུ་ལྷང་སྐྲང་ཞེས་འབྱུང་བ་ནི་
• 398 •



མ་དག་སྟེ། རྒས་སླ་ཞེས་འབྱུང་བ་དག་པ་ཡིན་ནོ། །
བྱ་ཤའི་རྒྱས་པར་བཤད་པ་མདོ་གནས་ལེའུ་དྲུག་པའི་འགྲེལ་པ་ཟླ་ཟེར་
ལས། རྨ་བྱའི་ཤ་ནི་བཟང་མིན་ཡང༌། རྣ་མིག་སྐད་འགགས་རྒས་སྲར་ཕན། །
ཞེས་བྱ་བ་ལ། རྨ་བྱའི་ཤ་ནི་བཟང་པོ་མིན་ཏེ། ཕན་ཞིང་བསྔགས་པ་མ་ཡིན་་་་
མོད་ཀྱི། འོན་ཀྱང་རྣ་བ་གཉིས་ལ་ཕན་ཏེ་སྒྲ་ལེགས་པར་ཐོས་པར་འགྱུར་བ་་་
དང་། ཡི་གེ་ལེགས་པར་མཐོང་བར་བྱེད་པས་མིག་ལ་ཕན་པ་དང་གདངས་་་་་
སྙན་པས་སྐད་འགགས་ལ་ཕན་པ་དང་། མྱུར་དུ་རྒས་པ་ལ་སོགས་ལས་བསྲུང་
བས་ན་རྒས་སྲ་བ་ལ་ཕན་པ་ཡིན་ནོ། །ཞེས་དང་། གོང་མོ་ཨུ་པ་ཙ་ཀྲར་བཅས།
ཡིད་གཞུངས་དྲོད་སྐྱེད་ཡི་གར་འོང་། ཞེས་བྱ་བ་ལ། གོང་མོ་དང་ཨུ་པ་ཙ་ཀྲར་
བཅས་པའི་ཤ་ནི་ཡིད་གཞུངས་ཤིང་ཤེས་རབ་སྐྱེད་པ་དང་། ཕོ་བའི་དྲོད་སྐྱེད་
པ་དང་། ཡི་གར་འོང་ཞིང་དགའ་བར་བྱེད་པ་ཡིན་ནོ། །ཐི་བ་ཞར་བའི་ཤ་ལྕི་
ཞིང་ཚ་བྲོ་ཉེས་པ་ཐམས་ཅད་སྐྱེད་ཅེས་བྱ་ལ། ཐི་བ་ཞར་བའི་ཤ་ནི་ལྕི་བ་དང་
ཚ་བྲོ་བ་སྟེ་ཅུང་ཟད་ལན་ཚ་བྲོ་བ་དང་། ཉེས་པ་གསུམ་པོ་ཐམས་ཅད་སྐྱེད་་་་་
པར་བྱེད་པ་ཡིན་ནོ། །བྱེའུ་ཤ་བད་ཀན་སྐྱེད་ཅིང་སྣུམ། རླུང་འཇོམས་ཁུ་བ་་་་
རབ་འཕེལ་བྱེད། ཅེས་བྱ་བ་ལ། བྱ་ཕྲན་བྱེའུ་རྣམས་ཀྱི་ཤ་རྣམས་ཀྱིས་བད་་་་
ཀན་སྐྱེད་པར་བྱེད་པ་དང་། དེ་བཞིན་དུ་སྣུམ་པ་དང་རླུང་འཇོམས་ཤིང་་་་་
བསིལ་བ་དང་། མཆོག་ཏུ་ཁུ་བ་འཕེལ་བར་བྱེད་པ་ཡིན་ནོ། །ཞེས་བཤད།
གཡག་རྒོད་ལ་སོགས་པའི་ཤའི་ནུས་པ་སྟོན་པ་ནི། གཡག་རྒོད་ཕོ་་་་
མཆིན་གྲང་སེལ་མེ་དྲོད་སྐྱེད། །རི་དྭགས་བསིལ་ཡང་ལྡན་ཚད་སེལ་
བར་བྱེད། །རི་བོང་ཤ་རྩུབ་དྲོད་སྐྱེད་འཁྲུ་བ་གཅོད། །ཅེས་པའི་དོན།
གཡག་རྒོད་དེ་རྒོད་གཡག་གི་ཤས་ཕོ་བའི་ནད་དང་མཆིན་ནད་དང་གྲང་བ་་་་
• 399 •



སེལ་ཅིང་མེ་དྲོད་སྐྱེད་པར་བྱེད་ལ། རི་དྭགས་ཀྱི་ཤ་ཕལ་ཆེ་བ་བསིལ་ཞིང་ཡང་
བས་ལྡན་ཚད་ནད་སེལ་བར་བྱེད་ཅིང་། རི་བོང་གི་ཤ་ནི་རྩུབ་པས་དྲོད་སྐྱེད་་
ཅིང་འཁྲུ་བ་གཅོད་ཅེས་པའོ། །
འཕྱི་བ་ལ་སོགས་པའི་ཤའི་ནུས་པ་སྟོན་པ་ནི། འཕྱི་བ་སྣུམ་ལྕི་དྲོ་་་་
ཞིང་འབྲས་ལ་ཕན། །གྲང་རླུང་ཕོ་བ་མཁལ་རྐེད་མིག་ནད་[མགོ་་་་
ནད་སེལ། །སྲམ་ཤ་རོ་ཙ་མཁལ་རྐེད་གྲང་བ་སེལ། །ཉ་ཤ་ཕོ་བའི་་་་
ནད་སེལ་དང་ག་འབྱེད། །མིག་གསལ་རྨ་འབྲས་བད་ཀན་བཤིག་པར་
བྱེད། །ཅེས་པའི་དོན། འཕྱི་བའི་ཤ་སྣུམ་པ་དང་ལྕི་བ་དང་དྲོ་བ་ཡིན་ཞིང་་་་
འབྲས་ལ་ཕན་པ་དང་། གྲང་རླུང་དང་ཕོ་བ་ན་བ་དང་། མཁལ་རྐེད་ན་བ་་་་
དང་། མིག་ནད་སེལ་བར་བྱེད་ཅེས་པའོ། །འདིའི་སྐབས་སུ་གཞུང་ལ་ལ་་་་་
མཁལ་རྐེད་མགོ་ནད་སེལ་ཞེས་ཀྱང་འབྱུང་ངོ། །སྲམ་གྱི་ཤ་ནི་རོ་ཙ་བར་བྱེད་་
ཅིང་མཁལ་རྐེད་ན་བ་དང་གྲང་བ་སེལ་བ་ཡིན་ལ། ཉ་ཡི་ཤས་ནི་ཕོ་བའི་ནད་
སེལ་ཞིང་དང་ག་འབྱེད་པ་དང་མིག་གསལ་བར་བྱེད་ཅིང་། རྨ་འབྲས་དང་་་་
བད་ཀན་བཤིག་པར་བྱེད། ཅེས་པའོ། ། །
ཤ་ལྕི་ཡང་གི་ཁྱད་པར་སྟོན་པ་ནི། ཤ་ཀུན་ཕོ་མོའི་སྟོད་སྨད་ཕྱེད་་་
ལྕི་སྟེ། །སྦྲུམ་མ་ཀུན་ལྕི་རྐང་བཞི་མོ་ཡི་ཡང༌། །བྱ་རྣམས་[ཀུན་ནི་ཕོ་
ཡི་ཤ་ནི་ཡང་བ་ཡིན། །མགོ་དང་རོ་སྟོད་བྲང་རྒྱབ་དཔྱི་རྐེད་ལྕི། །ལུས་
ཟུངས་བདུན་པོ་ཕྱི་མ་ཕྱི་མ་ལྕི། །ཞེས་པའི་དོན། ཤ་སྣ་ཀུན་གྱི་ཕོའི་སྟོད་
དང་མོའི་སྨད་ཕྱེད་ལྕི་བ་སྟེ། སྦྲུམ་མའི་ཤ་ཀུན་ནི་ཁྱད་པར་ལྕི་ཞིང་རྐང་བཞི་་་
པ་རྣམས་ཀྱི་མོ་ཡི་ཤ་ཡང་བ་ཡིན་ལ། བྱ་རྣམས་ཀྱི་ཕོ་ཡི་ཤ་ཡང་བ་ཡིན་ནོ། །
ལུས་ཀྱི་ཤའི་ནང་ནས་མགོ་དང་རོ་སྟོད་ཀྱི་ཤ་དང་བྲང་དང་རྒྱབ་དང་དཔྱི་དང་
• 400 •



རྐེད་པའི་ཤ་རྣམས་ལྕི་བ་ཡིན་ནོ། །ལུས་ཟུངས་ཏེ་དྭངས་མ་དང་ཁྲག་དང་ཤ་་
དང་ཚིལ་དང༌། རུས་པ་དང་རྐང་མར། ཁུ་བ་དང་བདུན་པོ་ནི་ཕྱི་མ་ཕྱི་མ་ལྕི་
བ་ཡིན་ནོ། ། །
ཤ་གསར་རྙིང་སོགས་ཀྱི་ཁྱད་པར་སྟོན་པ་ནི། ཤ་གསར་བསིལ་ཞིང་
ཤ་རྙིང་དྲོ་ལ་བཅུད། །ལོ་ཤ་ཁྱད་པར་རླུང་གནོན་མེ་དྲོད་སྐྱེད། །རློན་
པ་འཁྱུགས་པོ་བསྲེགས་པ་འཇུ་དཀའ་ལྕི། །སྐམ་དང་བཅོས་པ་ཡང་་་
ཞིང་འཇུ་བ་སླ། །ཞེས་པའི་དོན། ཤ་གསར་པ་བསིལ་ཞིང་ཤ་རྙིང་པ་ནི་དྲོ་ལ་
བཅུད་ཆེ་བ་ཡིན་ལ། ལོ་ལོན་པའི་ཤ་ནི་ཁྱད་པར་དུ་རླུང་གནོན་ཅིང་མེ་དྲོད་
སྐྱེད་པར་བྱེད་དོ། །ཤ་རློན་པ་དང་བསྲེགས་པ་རྣམས་རིམ་པ་བཞིན་འཇུ་་་་
དཀའ་ཞིང་ལྕི་བ་ཡིན་ལ། སྐམ་པ་དང་བཙོས་པ་ནི་ཡང་ཞིང་འཇུ་བ་སླ་ཞེས་་
པའོ། ། །
ཤ་གསར་ཞེས་པའི་སྐབས་མདོ་གནས་ལེའུ་དྲུག་པའི་འགྲེལ་པ་ཟླ་ཟེར་
ལས། ཤ་ནི་འཕྲལ་བསད་དག་པ་དང་། དར་ལ་བབས་པ་བསྟེན་པར་བྱ། ཞེས་
བྱ་བ་ལ། ཤ་ཐམས་ཅད་ནི་འཕྲལ་བསད་པ་སྟེ། དུས་དེའི་ཚེ་ཉིད་བསད་པ་་་
དང་། དེ་བཞིན་དུ་དག་པ་སྟེ་དུག་ལ་སོགས་པ་དང་མ་འགགས་པ་དང་། དར་
ལ་བབ་པ་སྟེ། རྒན་པ་དང་གཞོན་པ་མ་ཡིན་གྱིས། རང་རང་གི་ན་ཚོད་དར་མ་
ལ་བབ་པའོ། །དེ་ལྟ་བུའི་ཤ་དེ་ནི་ཕན་པར་འགྱུར་བ་ཡིན་པས་བསྟེན་པར་བྱ་
བ་ཉིད་དོ། །རང་ཤི་རིད་དང་ཤིན་ཏུ་ཚོ། ནད་ཆུ་དུག་གིས་ཤི་བ་སྤང་། ཞེས་
བྱ་བ་ལ། ཤ་ཐམས་ཅད་ལས་རང་ཉིད་ཤི་བ་སྤངས་པ་དང་། དེ་བཞིན་དུ་རིད་
ཅིང་སྲེག་པ་དང་། ཤིན་ཏུ་ཚིལ་ཆེ་ཞིང་ཚོ་དྲགས་པ་ཡང་སྤང་བ་དང་། དེ་་་་
བཞིན་དུ་ནད་དམ་ཆུའམ་དུག་གིས་ཤི་བའི་ཤ་ཡང་སྤངས་ཞེས་བྱ་བ་ལས་སྤང་
• 401 •



ཞིང་དོར་བར་བྱའོ། །ཞེས་བཤད།
༣ སྣུམ་གྱི་སྡེ།
གསུམ་པ། སྣུམ་གྱི་ནུས་པ་བསྟན་པ་ལ་མདོར་བསྟན་པ་དང་། སྤྱིའི་རོ་
ནུས་པ་དང་། རྒྱས་བཤད་གསུམ་ལས། དང་པོ་མདོར་བསྟན་པ་ནི། །སྣུམ་ནི་
མར་དང་རྐང་མར་ཚིལ་ཏིལ་མར། །ཞེས་པའི་དོན། སྣུམ་གྱི་དབྱེ་བ་ནི་་་
མར་དང་། རྐང་མར་དང་། ཚིལ་བུ་དང་། ཏིལ་གྱི་མར་ཁུའོ། །
སྣུམ་སྤྱིའི་རོ་ནུས་སྟོན་པ་ནི། རོ་མངར་ཕྱི་མ་ལྕི་བསིལ་ཁོང་འཁྲུ་་་
སྣུམ། །རྡུལ་དང་ཕྲ་ལ་མཉེན་ཅིང་རླན་པ་ཡིན། །རྒན་བྱིས་སྟོབས་་་་
ཆུང་སྲེག་རྩུབ་ཁུ་ཁྲག་ཟད། །སྦྱང་བྱས་སེམས་ལས་རླུང་གིས་ཉེན་ལ་
བསྔགས། །ཞེས་པའི་དོན། སྣུམ་དེ་རྣམས་རོ་མངར་ཞིང་གོ་རིམ་བཞིན་དུ་ཕྱི་
མ་ཕྱི་མ་ལྕི་(ཞིང་)ནུས་པ་བསིལ་བ་དང་། ཁོང་འཁྲུ་བ་དང་། སྣུམ་པ་དང་།
རྟུལ་བ་དང་། ཕྲ་ལ་མཉེན་ཞིང་རླན་པ་ཡིན་པས་རྒས་པ་དང་། བྱིས་པ་དང་།
སྟོབས་ཆུང་བ་དང་། སྦེག་པ་དང་། ལུས་རྩུབ་པ་དང་། ཁུ་ཁྲག་ཟད་པ་དང་།
སྦྱང་བ་བྱས་པའི་རྗེས་དང་། སེམས་ལས་དང་། རླུང་གིས་ཉེན་པ་རྣམས་ལ་་་
བསྔགས་ཞེས་པའོ། །
རྒྱས་པར་བཤད་པ་ནི། དེ་ལ་མར་གསར་བསིལ་ཞིང་རོ་ཙ་ལ།
མདོག་སྟོབས་སྐྱེད་ཅིང་མཁྲིས་ཚད་སེལ་བར་བྱེད། །མར་རྙིང་སྨྱོ་དང་
རྗེད་བྱེད་བརྒྱལ་རྨ་འཚོ། །ཞུན་མར་བློ་རྣོ་དྲན་གསལ་དྲོད་སྟོབས་སྐྱེད།།
ཚེ་འཕེལ་སྣུམ་ལས་མཆོག་སྟེ་ལས་སྟོང་བྱེད། །ཕྲུམ་གསར་སྤྱི་དང་་་་
ཕྱུར་བ་ལ་སོགས་པ། །དང་ག་ལེན་ཞིང་ཆུག་འགགས་བད་ཀན་སེལ། །
ཟོ་མར་བད་རླུང་སེལ་ཅིང་མེ་དྲོད་སྐྱེད། །འབྲི་དང་ལུག་མར་དེ་་་་
• 402 •



་་
བཞིན་གྲང་རླུང་སེལ། །མཛོ་སྙོམས་བ་ར་བསིལ་བས་རླུང་ཚད་སེལ། །
ཏིལ་མར་ཚ་རྣོ་སྐེམ་པོ་ཤ་སྐྱེད་ཅིང་། །སྦོམ་པོ་འབྲི་ལ་མཁྲེགས་ཏེ་་་་
བད་རླུང་སེལ། །ཡུངས་མར་རླུང་གནོན་བད་མཁྲིས་སྐྱེད་པར་བྱེད། །
རྐང་མར་རླུང་འཇོམས་ཁུ་སྟོབས་བད་ཀན་སྐྱེད། །ཚིལ་གྱིས་རུས་་་་་
ཚིགས་ནད་དང་མེས་ཚིག་སེལ། །རླུང་དང་སྣ་ཀླད་མངལ་ནད་སེལ་
བར་བྱེད། ཅེས་པའི་དོན། སྣུམ་གྱི་རིགས་དེ་ལས་མར་གསར་པ་ནི་བསིལ་་་་
ཞིང་རོ་ཙ་བར་བྱེད་ལ་མདོག་དང་སྟོབས་སྐྱེད་ཅིང་མཁྲིས་ཚད་སེལ་བར་བྱེད་
པ་ཡིན་ནོ། །མར་རྙིང་པས་ནི་སྨྱོ་བ་དང་རྗེད་བྱེད་ཀྱི་ནད་དང་བརྒྱལ་བ་སྟེ་དྲན་
པ་གཏོར་བ་སེལ་ཅིང་རྨ་འཚོ་བར་བྱེད་པའོ། །ཞུན་མར་གྱིས་བློ་རྣོ་ཞིང་དྲན་་
པ་གསལ་བ་དང་དྲོད་སྟོབས་སྐྱེད་པར་བྱེད་པ་ཡིན་ལ། ཚེ་འཕེལ་བའི་ཐབས་
ནི་སྣུམ་གྱི་ལས་མཆོག་ཡིན་ཏེ་ལས་སྟོང་བྱེད་པར་ནུས་ཞེས་པའོ། ཕྲུམ་མར་ནི་
སྔ་རབས་པ་རྣམས་ཀྱིས་ཐུད་ལ་ངོས་གཟུང་ཞིང་སྤྱི་དང་ཕྱུར་བ་ལ་སོགས་པ་་་
རྣམས་ནི་དང་ག་ལེན་ཞིང་རྟུག་སྐམ་དང་བད་ཀན་གྱི་ནད་སེལ་བ་ཡིན་ལ་ཟོ་་
མར་གྱིས་བད་རླུང་སེལ་ཞིང་མེ་དྲོད་སྐྱེད་པར་བྱེད་དོ། །འབྲི་དང་ལུག་གི་མར་
གྱིས་དེ་བཞིན་དུ་གྲང་རླུང་སེལ་བར་འགྱུར་ལ། མཛོའི་མར་བསིལ་དྲོད་སྙོམས་
ཤིང་བ་དང་རའི་མར་བསིལ་བས་རླུང་ཚད་ལྡན་པ་སེལ་བར་བྱེད་ཅིང་ཏིལ་་་་
མར་ནི་ཚ་ཞིང་རྣོ་བས་སྐེམ་པོ་རྣམས་ཀྱི་ཤ་སྐྱེད་ཅིང་སྦོམ་པ་རྣམས་འབྲི་བར་་
བྱེད་ལ་མཁྲེགས་ཏེ་བད་རླུང་སེལ་བར་བྱེད་དོ། །ཡུངས་དཀར་གྱི་མར་གྱིས་་་་
རླུང་གནོན་པར་ནུས་ཤིང་བད་མཁྲིས་སྐྱེད་པ་ཡིན་ལ་རྐང་མར་གྱིས་རླུང་་་་་་་
འཇོམས་ཤིང་ཁུ་བའི་སྟོབས་དང་བད་ཀན་སྐྱེད་པར་བྱེད་དོ། །ཚིལ་གྱིས་རུས་
ཚིགས་ཀྱི་ནད་དང་། མེས་ཚིག་པ་དང་། རླུང་གི་ནད་དང་། རྣ་བའི་ནད་དང་།
• 403 •



ཀླད་པའི་ནད་དང་། མངལ་གྱི་ནད་རྣམས་སེལ་བར་བྱེད་ཅེས་པའོ། །
སྣུམ་བསྟེན་པའི་ཕན་ཡོན་བརྟེན་པ་ནི། སྐྱེས་བུ་སྣུམ་ལ་བསྟེན་པར་
བྱེད་པ་རྣམས། །ནང་གི་དྲོད་འབར་ཁོང་པ་དག་པ་དང༌། །ལུས་་་་་
ཟུངས་འཕྲལ་བདེ་(བརྟས་)སྟོབས་མདངས་མདོག་བཟང་ལྡན། །
དབང་བརྟན་རྒས་སྲ་ལོ་བརྒྱ་ཐུབ་པར་བཤད། །ཅེས་པའི་དོན། སྐྱེས་བུ་
རྒྱུན་དུ་སྣུམ་ལ་བསྟེན་པར་བྱེད་པ་རྣམས་ནང་གི་མེ་དྲོད་འབར་ཞིང་ཁོང་པ་་་
དག་པ་དང་ལུས་ཟུངས་རྣམས་འཕྲལ་དུ་བདེ་ཞིང་སྟོབས་འཕེལ་བ་དང་མདོག་
བཟང་པོ་དང་ལྡན་ཞིང་དབང་པོ་རྣམས་མི་འགྲིབ་པར་བརྟན་པ་དང༌། རྒས་
ཀ་སྲ་ཞིང་ལོ་བརྒྱ་ཐུབ་པར་བཤད་ཅེས་པའོ། །
༤ སྔོ་ངད་ཀྱི་སྡེ།
བཞི་པ། སྔོ་ངད་ཀྱི་ནུས་པ་སྟོན་པ་ལ། མདོར་བསྟན་དང་། རྒྱས་་་་
བཤད་གཉིས་ལས། མདོར་བསྟན་ནི། སྔོ་ངད་སྒོག་ཙོང་ལ་སོགས་ཚ་བ་་་་
དང༌། །ཁུར་མང་རྒྱ་ཁུར་ལ་སོགས་ཁ་བ་དང་། །སྐམ་དང་གཤེར་བའི་
གནས་སུ་སྐྱེས་པ་དང་། །སྐམ་དང་རློན་པ་གཡོས་བྱས་རྗེན་པ་རྣམས།།
དྲོ་ཡང་ལྕི་བསིལ་གྲང་བ་ཚད་ནད་སེལ། །ཞེས་པའི་དོན། སྔོ་ངད་ཀྱི་ནང་
ནས་སྒོག་སྐྱ་དང་ཙོང་ལ་སོགས་པ་རྣམས་ནི་རོ་ཚ་བ་དང༌། ཁུར་མང་དང་རྒྱུ་
ཁུར་ལ་སོགས་པ་རོ་ཁ་བ་དང་སྔོའི་རིགས་རྣམས་སྐྱེ་ས་སྐམ་དང་གཤེར་བའི་
གནས་སུ་སྐྱེས་པ་དང་། དེ་དག་ཀྱང་སྐམ་པ་དང་རློན་པ་དང་གཡོས་སུ་བྱས་་
པ་དང་རྗེན་པ་ཟ་བ་རྣམས་(ནི་)དྲོ་ཞིང་ཡང་བ་དང་བསིལ་ཞིང་ལྕི་བས་གོ་་་
རིམ་བཞིན་དུ་གྲང་བ་དང་ཚད་ནད་སེལ་ཞེས་པའོ། །
སྔོ་ངད་ཀྱི་ནུས་པ་རྒྱས་པར་བཤད་པ་ལ། ཙོང་སྒོག་སོགས་སྟོན་པ་ནི།
• 404 •



ཙོང་སྒོག་གཉིད་འཕེལ་ཟས་ལེན་བད་རླུང་སེལ། །སྒོག་སྐྱ་ལྕི་བསིལ་
སྲིན་ནད་ཚད་རླུང་སེལ། །ལ་ཕུག་གཞོན་ནུ་ཡང་དྲོ་མེ་དྲོད་སྐྱེད། །
ནར་སོན་ལྕི་བསིལ་བད་ཀན་སྐྱེད་པར་བྱེད། །ཉུང་མ་དེ་བཞིན་དུག་
ནད་མ་ལུས་བསྲུང༌། །རི་སྒོག་ཐམས་ཅད་ཟས་ལེན་འཇུ་དཀའ་ལྕི། །
ལྕམ་དང་ཆུ་ལོས་བད་ཀན་དང་ག་འབྱེད། །ཅེས་པའི་དོན། ཙོང་སྒོག་སྟེ་
སྒོག་སྔོན་ནི་གཉིད་འཕེལ་ཞིང་ཟས་ལེན་ཏེ་བད་རླུང་སེལ་བ་ཡིན་ལ། སྒོག་སྐྱ་
ནི་ལྕི་བསིལ་ཡིན་པས་སྲིན་ནད་དང་ཚད་རླུང་ལྡན་པ་སེལ་བ་ཡིན་ནོ། །ལ་་་་་
ཕུག་གཞོན་ནུ་ནི་ཡང་ཞིང་དྲོ་བས་མེ་དྲོད་སྐྱེད་པར་བྱེད་ལ་ནར་སོན་པ་ནི་ལྕི་
ཞིང་བསིལ་བས་བད་ཀན་སྐྱེད་པར་བྱེད་དོ། །ཉུང་མ་ནི་དེ་བཞིན་དུག་ནད་མ་
ལུས་པ་བསྲུང་བ་ཡིན་ལ། རི་སྒོག་ཐམས་ཅད་ནི་ཟས་ལེན་ཀྱང་འཇུ་བ་དཀའ་
ཞིང་ལྕི་བ་ཡིན་ལ། ལྕམ་དང་ཆུ་ལོས་ནི་བད་ཀན་སེལ་ཞིང་དང་ག་འབྱེད་པར་
བྱེད་ཅེས་པའོ། །
སྔོའི་ནུས་པ་མདོར་བསྡུས་སྟོན་པ་ནི། སྔོ་ཀུན་རྩ་སྒོ་འགག་ཅིང་་་་
སྨན་ནུས་འཇོམས། །ཞེས་པའི་དོན། རྡོའི་རིགས་ཀུན་རྩ་སྒོ་འགག་པར་བྱེད་
ཅིང་སྨན་རྣམས་ནུས་པ་ཡང་འཇོམས་པར་བྱེད་ཅེས་པའོ། །
འདིའི་སྐབས་ཀྱི་ལ་ཕུག་དང་སྒོག་སྐྱའི་བཤད་པ། མདོ་གནས་ལེའུ་དྲུག་
པའི་འགྲེལ་པ་ཟླ་ཟེར་ལས། ལ་ཕུག་གཞོན་ཞིང་ནར་མ་སོན་ལ་སྐྱེས་ནས་རིང་
པོ་མ་ལོན་ལ་རོ་མི་གསལ་བ་སྟེ། མངར་བ་ལ་སོགས་པའི་རོ་མི་གསལ་བར་མ་
གྱུར་ཅིང་ཅུང་ཟད་ལན་ཚ་བྲོ་བ་དང་། ཁ་དང་བཅས་ཞེས་པ་ཅུང་ཟད་རོ་ཁ་
བག་ཡོད་པ་དེའི་ལ་ཕུག་དེ་ནི་ཉེས་ཀུན་སེལ་ཅེས་པ་ཉེས་པ་གསུམ་ཅར་སེལ་་
བ་དང་། ཡང་བ་དང་ཅུང་ཟད་ཚ་ཞིང་དྲོད་སྐྱེད་པ་དང་། དེ་བཞིན་དུ་སྐྲན་་་
• 405 •



ལ་སོགས་པ་འཇོམས་ཤིང་སེལ་བ་ཡིན་ནོ། །ཞེས་དང་། གང་ལ་ཕུག་སྦོམ་ཞིང་
ནར་སོན་ལ་རྒས་པ་དེ་ནི་རོ་དང་ཞུ་རྗེས་ཚ་བ་ཡིན་པ་དང་། དེ་བཞིན་དུ་དྲོད་
སྐྱེད་པའི་ནུས་པ་ཡོད་པ་དང་། ཉེས་པ་གསུམ་ཆར་སྐྱེད་པ་དང་མཆོག་ཏུ་ཡང་
བད་ཀན་སྐྱེད་ཅིང་ལྕི་བ་ཡིན་ནོ། །ཞེས་དང་། ལ་ཕུག་ཆེན་པོ་ནར་སོན་པ་དེ་
མར་དང་ཤ་ལ་སོགས་པས་བཙོས་ཤིང་རྔོས་པ་དེ་ནི་སྣུམ་ཞིང་རླུང་སེལ་བར་་་་
བྱེད་པ་ཡིན་ནོ། །སྐམ་པོ་རླུང་དང་བད་ཀན་སེལ། ཞེས་བྱ་བ་ནི། ལ་ཕུག་སྟེ་
ནར་སོན་པ་དང་ལོ་ལོན་པ་དེ་གཉིས་གང་ཡང་སྐམ་པར་གྱུར་པའི་ཚོད་མ་ནི་་
རླུང་(དང་)བད་ཀན་འཇམས་ཤིང་སེལ་བ་ཡིན་ནོ། །རྗེན་པ་ཐམས་ཅད་ཉེས་
སྐྱེད་ཡིན་ཞེས་བྱ་བ་ལ། ལ་ཕུག་ཏེ་གཞོན་པ་དང་ནར་སོན་པ་དང་སྐམ་པོ་་་་
དང་རློན་པ་ཡང་རུང་སྟེ། རྗེན་པ་ཞེས་པ་མེར་བཙོས་པ་མ་བྱས་པ་ཐམས་ཅད་
ནི་ཉེས་སྐྱེད་ཡིན་ཞེས་བྱ་བ་ཉེས་པ་གསུམ་ཆར་སྐྱེད་པ་ཡིན་ནོ། །ཞེས་དང་།
སྒོག་སྐུ་ནི་ར་ས་པ་ན་ཞེས་བྱ་བ་སྟེ། དེ་ནི་རབ་ཏུ་ཤས་ཆེར་ཚ་བ་དང་རྣོ་བ་་་
དང་དེ་བཞིན་ཞུ་བའི་རྗེས་ཀྱང་རབ་ཏུ་ཚ་བ་དང་འཁྲུ་བར་བྱེད་པ་དང་ཞིམ་་
ཞིང་ཡིད་དུ་འོང་བ་དང་སྐྲ་འབྱི་བ་སྐྱེད་པ་དང་ལྕི་ཞིང་ཡང་བ་མ་ཡིན་པ་དང་
རོ་ཙ་ཞིང་ཁུ་བ་འཕེལ་བ་དང་། སྣུམ་པའི་ཡོན་ཏན་དང་ལྡན་པ་དང༌། དྲོད་་
སྐྱེད་པ་ནས་ལུད་པ་སེལ་བའི་བར་གྱི་ཡོན་ཏན་དང་ལྡན་པ་དང་། ཁྲག་དང་་
མཁྲིས་པ་སྐྱེད་པ་འཕེལ་བར་བྱེད་པ་ཡིན་ནོ། །ཞེས་བཤད།
་༥ གཡོས་སྦྱར་གྱི་སྡེ།
ལྔ་པ། གཡོས་སུ་སྦྱར་བའི་ནང་ནས་འབྲས་ཐུག་སོགས་སྟོན་པ་ནི། དེ་
ལ་གཡོས་སུ་བྱས་པའི་ཟས་སྡེ་ལ། །འབྲས་ཐུག་སླ་དང་སྐ་བ་གར་བ་་
དང་། །འབྲས་ཆན་རྣམས་ནི་སྔ་མ་སྔ་མ་ཡང༌། །སླ་བ་སྐོམ་རྒྱུ་ཉེས་པ་
• 406 •



ལྷག་མ་འཇོམས། །འཇུ་ཞིང་ཟུངས་སྙོམས་དྲོད་སྐྱེད་རྩ་སྦུབས་མཉེན།།
བསྐ་བས་དྲོད་སྐྱེད་བཀྲེས་སྐོམ་ཉམ་ཆུང་། །ནད་འཇུ་བྱེད་ཅིང་དྲི་
མ་འགགས་པ་སེལ། །ཐུག་གར་འཁྲུ་གཅོད་ཡིད་འོང་སྐོམ་པ་སེལ། །
དེ་ཕྱིར་རིམ་པས་ཉམ་ཆུང་བཀྲུས་རྗེས་བསྔགས། །འབྲས་ཆན་ལེགས་
བཅོས་ཚ་བའི་སྨན་དང་བསྐོལ། །ཡང་ཞིང་འཇུ་སླ་ཤ་ཁུ་འོ་བསྐོལ་ལྕི།
འབྲས་ཡོས་འཁྲུ་བ་གཅོད་ཅིང་རུས་ཆག་སྦྱོར། །ཞེས་པའི་དོན། འབྲུ་ལ་
སོགས་པ་དེ་རྣམས་ལ་གཡོས་སུ་བྱས་པའི་ཟས་ཀྱི་སྡེ་ཚན་ལ་དབྱེ་ན། འབྲས་་་
ཐུག་སླ་བ། བསྐ་བ་དང་གར་བ་དང་འབྲས་ཆན་རྣམས་ནི་རིམ་པ་བཞིན་སྔ་མ་
སྔ་མ་ལས་ཕྱི་མ་ཕྱི་མ་ཡང་བ་ཡིན་ལ། འབྲས་ཐུག་སླ་བ་ནི་སྐོམ་པ་སེལ་ཞིང་རྒྱ་
བ་སྟེ་ཉམ་ཆུང་བ་དང་འཁྲུ་སྐྱུགས་ལ་སོགས་པའི་རྗེས་ཀྱི་ཉེས་པ་ལྷག་མ་རྣམས་
འཇོམས་པར་བྱེད་ལ་འཇུ་བ་སླ་ཞིང་ཟུངས་སྙོམས་པ་དང་དྲོད་སྐྱེད་ཅིང་རྩ་་་
སྦུབས་རྣམས་མཉེན་པར་བྱེད་དོ། །འབྲས་ཐུག་ཅུང་ཟད་སྐ་བ་དང་དྲོད་སྐྱེད་
ཅིང་བཀྲེས་པ་དང་སྐོམ་པ་སེལ་ལ་ཉམ་ཆུང་བ་སྟེ་སྟོབས་ཆུང་བ་དང་སྨྲ་བ་སྟེ་
ལུས་རིད་པ་སེལ་བར་བྱེད་པ་ཉེས་པའི་ནད་རྣམས་འཇུ་བར་བྱེད་ཅིང་དྲི་མ་་་
འགགས་པ་སེལ་བར་བྱེད་དོ། །འབྲས་ཐུག་ཤིན་ཏུ་གར་བས་ནི་འཁྲུ་བ་གཅོད་
ཅིང་ཡིད་དུ་འོང་ལ་སྐོམ་པ་སེལ་བར་བྱེད་དོ། །རྒྱུ་མཚན་དེ་རྣམས་ཀྱི་ཕྱིར་་་་་
འབྲས་ཐུག་སླ་བ་དང་ཅུང་ཟད་སྐ་བ་དང་། ཤིན་ཏུ་གར་བ་རྣམས་ནི་རིམ་་་་
པས་ཉམ་ཆུང་བ་དང་བཀྲུས་རྗེས་ལ་བསྔགས་པ་ཡིན་ཞེས་པའོ། །འབྲས་ཆན་
ཐོག་མར་བཀྲུས་ཤིང་དག་པར་བཀྲུས་ཏེ་ཕྱེད་ཙམ་ཚོས་པ་ན་ཁུ་བ་འཕོ་ཞིང་་་
ལེགས་པར་བཙོས་པ་དང་ཚ་བ་ལྔའི་སྨན་གྱི་ཁུ་བ་དང་སྦྱར་ཏེ་བསྐོལ་བ་ནི་་་་
ཡང་ཞིང་འཇུ་སླ་ལ་ཤ་ཁུ་དང་འོ་མར་བསྐོལ་བ་ནི་ལྕི་བ་ཡིན་ཞིང་བརྔོས་པས་
• 407 •



ཚོས་པར་བྱས་པའི་འབྲས་ཡོས་ནི་འཁྲུ་བ་གཅོད་ཅིང་རུས་ཚིག་འབྱོར་བར་་་་་
བྱེད་ཅེས་པའོ། །
སྲུས་ཐུག་སོགས་སྟོན་པ་ནི། སྡུས་ཐུག་ནས་ཐུག་རྒྱུན་འགག་མེ་དྲོད་་་་་
འཇོམས། །ཡོས་དྲལ་ཡང་ཞིང་འཇམ་དྲོ་ཕོ་བར་འཕྲོད། །ཅེས་པའི་དོན།
སུས་ཀྱི་ཐུག་པ་དང་ནས་ཀྱི་ཐུག་པ་ནི་རྒྱུན་ཞེས་པ་དྲི་མ་འགག་ཅིང་མེ་དྲོད་་་་
འཇོམས་པར་བྱེད་ལ། ཡོས་དྲལ་བ་ནི་འཇམ་ཞིང་ཡང་ལ་དྲོ་བས་ཕོ་བར་་་་་
འཕྲོད་ཅེས་པའོ། །
རྩམ་པ་དང་དེ་གཡོས་སུ་བྱས་པ་སོགས་སྟོན་པ་ནི། རྩམ་པ་གྲང་མོ་་་
སྟོབས་སྐྱེད་ལྕི་བ་ཡིན། །བཅོས་ཟན་ཡང་ལ་འཇམ་པས་འཇུ་བ་སླ། །
ཁེངས་པོ་ཐམས་ཅད་ཕོ་བའི་མེ་དྲོད་འཇོམས། །ཨ་སྦྱར་འཇུ་སླ་་་་་
སྟོབས་འཕྲོག་བད་མཁྲིས་སེལ། །ཟན་ཆང་རླུང་སེལ་ཁོང་པའི་དྲོད་ལ་
ཕན། །ཤ་ཁུ་ཉམས་བརྟས་ཚིམ་བྱེད་རླུང་ལ་ཕན། །ཟན་སྐམ་ཚོད་མ་
རླུང་ལ་མཆོག་ཏུ་ཕན། །ཞེས་པའི་དོན། རྩམ་པ་དང་ཟན་གྲང་མོས་ལུས་ཀྱི་
སྟོབས་སྐྱེད་ལྕི་བ་ཡིན་ལ་བཙོས་ཟན་ནི་ཡང་ལ་འཇམ་པས་འཇུ་བ་སླ་བ་ཡིན་
ཞིང་། ཁེངས་པོ་སྟེ་རས་པ་ཐམས་ཅད་ཀྱིས་ཕོ་བའི་མེ་དྲོད་འཇོམས་པ་སྟེ་་་་་
གསོད་པར་བྱེད་ལ། ཨ་སྦྱར་ཏེ་ཟན་ཤིན་ཏུ་སླ་མོར་སྦྱར་བ་ནི། འཇུ་སླ་ཞིང་་་་
སྟོབས་འཕྲོག་ལ་བད་མཁྲིས་སེལ་བར་བྱེད་དོ། །ཟན་ཆང་གིས་རླུང་སེལ་ཅིང་
ཁོང་པའི་དྲོད་འབར་བ་ལ་ཕན་པ་ཡིན་ལ། ཤ་ཁུས་ནི་ལུས་ཀྱི་ཉམས་བརྟས་་་
ཤིང་ཚིམ་པར་བྱེད་ལ་རླུང་གི་ནད་ལ་ཕན་པ་ཡིན་ནོ། །ཟན་སྐམ་གྱི་ཚོད་མ་ནི་
རླུང་ལ་མཆོག་ཏུ་ཕན་པ་ཡིན་ཞེས་པའོ། །
སྔོ་ཚོད་ཀྱི་ནུས་པ་སྟོན་པ་ནི། ཟླ་ཚོད་རླུང་འཇོམས་དྲོད་སྐྱེད་བད་་་་
• 408 •



མཁྲིས་སློང་། །ལྕམ་པ་བེ་ཁུར་དྲོད་སྐྱེད་འཁྲུ་བ་གཅོད། དྭ་ཚོད་རླུང་
འཇོམས་རྨ་སྐེམ་བད་མཁྲིས་སྐྱེད། །སྣེ་ཚོད་མིག་ལ་གནོད་བྱེད་ཆུག་་་
སྐམ་སེལ། །མོན་སྣེ་དམར་པོས་ཉེས་པ་གསུམ་ཀ་སེལ། སྐྱབས་དང་་་
ཁུར་ཚོད་བསིལ་ཏེ་ཚ་བ་སེལ། །སྔོ་སྒའི་ཚ་བ་མཁྲིས་ཚད་མགོ་ནད་་་་
སེལ། །སྲན་ཚོད་ཁ་ཟས་ལེན་ཞིང་བད་རླུང་སྐྱེད། །ལུས་ཀྱི་སྣུམ་་་༌་
འདོན་འབྲུ་མར་མ་ཞུ་སེལ། །ལོ་གསར་སྙོམས་ཤིང་བཤུར་བས་བད་་་
རླུང་སྐྱེད། །སྐྱུར་པོ་ཟས་ལེན་ཉེས་པ་ཀུན་ལ་གནོད་[སྙིགས་ཞབས་
དམད། །] ཡུངས་དཀར་ལོ་མས་བད་མཁྲིས་འཁྲུགས་པར་བྱེད། །ལྕ་
བ་ར་མཉེའི་ཚོད་མས་བད་རླུང་སེལ། །ལ་ཕུག་ཚ་བས་དྲོད་སྐྱེད་འཁྲུ་
བ་གཅོད། །སྒོག་སྐྱ་སྒོག་སྔོན་ཚ་བ་རླུང་ལ་ཕན། །ཞེས་པའི་དོན། ཟྭའི་
ཚོད་མས་རླུང་འཇོམས་ཤིང་མེ་དྲོད་སྐྱེད་པར་བྱེད་ལ། བད་ཀན་དང་མཁྲིས་པ་
སློང་བ་ཡིན་ནོ། །ལྕམ་པ་དང་བེ་ཁུར་གྱིས་དྲོད་སྐྱེད་ཅིང་འཁྲུ་བ་གཅོད་པ་་་་
ཡིན་ལ། རྭ་བའི་ཚོད་མས་རླུང་འཇོམས་ཤིང་རྨ་སྐེམ་པར་བྱེད་ལ། བད་མཁྲིས་
སྐྱེད་པར་བྱེད་དོ། །སྣེའུའི་ཚོད་མས་མིག་ལ་གནོད་པར་བྱེད་ཅིང་རྟུག་སྐམ་སེལ་
བ་ཡིན་ལ། (མོན་སྣེའི་འགྲེལ་ཆད་འདུག །དག་སྒྲིག་པས་)སྐྱབས་དང་ཁུར་་
མའི་ཚོད་མ་ནི་བསིལ་ཏེ་ཚ་བ་སེལ་བར་བྱེད་ལ། སྔོ་སྒའི་ཚ་བ་སྟེ་ཚོད་མ་་་
མཁྲིས་ཚད་དང་མགོ་ནད་སེལ་ཅིང་། སྲན་མའི་ཚོད་མ་ཁ་ཟས་ལེན་ཅིང་བད་
རླུང་སྐྱེད་པར་བྱེད་ལ་ལུས་ཀྱི་སྣུམ་འདོན་ཞིང་འབྲུ་མར་མ་ཞུ་བ་སེལ་བར་བྱེད་
དོ། །ལོ་མ་གསར་པ་སྙོམས་ཤིང་བཤུར་བ་སྟེ་རས་པས་བད་རླུང་སྐྱེད་པར་བྱེད་
ལ། སྐྱུར་པོ་ནི་ཟས་ལེན་ཞིང་ཉེས་པ་སྟེ་རླུང་ལ་སོགས་པ་ཀུན་ལ་གནོད་པ་་་་
ཡིན་ལ། ཡུངས་དཀར་གྱི་ལོ་མའི་ཚོད་མས་བད་ཀན་དང་མཁྲིས་པ་འཁྲུགས་་
• 409 •



པར་བྱེད་ཅིང་། ལྕ་བ་དང་ར་མཉེའི་ཚོད་མས་བད་ཀན་དང་རླུང་སེལ་བ་ཡིན་
ལ། ལ་ཕུག་གི་ཚ་བ་སྟེ་ཚོད་མས་དྲོད་སྐྱེད་ཅིང་འཁྲུ་བ་གཅོད་པ་ཡིན་ལ། སྒོག་
སྐུ་དང་སྒོག་སྔོན་གྱི་ཚ་བ་སྟེ་ཚོད་མས་རླུང་ལ་ཕན་ཞེས་པའོ། ། །
ལན་ཚྭ་སོགས་ཀྱི་ནུས་པ་སྟོན་པ་ནི། ལན་ཚྭ་ཁ་ཟས་ཀུན་གྱི་བྲོ་བ་་
སྐྱེད། །དྲོད་སྐྱེད་འཇུ་བ་སླ་ཞིང་བཤང་བ་འབྱིན། །གཡེར་མས་རྩ་སྒོ་
འབྱེད་ཅིང་བད་རླུང་སྐྱེད། །སྒྲ་ཡིས་དྲོད་སྐྱེད་ཤིང་ཀུན་རླུང་སྲིན་་་་་
འཇོམས། །སྤྱོད་ཀུན་ཟས་ཀྱི་བློ་སྐྱེད་ཡིད་གར་འོང་། །ཞེས་པའི་དོན། །
ཟས་དང་སྦྱར་བར་བྱ་བའི་ལན་ཚྭ་ནི་ཁ་ཟས་ཕལ་ཆེ་བ་ཀུན་གྱི་བྲོ་བ་སྐྱེད་པར་
བྱེད་ལ། མེ་དྲོད་སྐྱེད་པ་དང་ཁ་ཟས་འཇུ་བ་སླ་ཞིང་བཤང་པ་འགགས་པ་་་་་་
འབྱིན་པར་བྱེད་པའོ། །གཡེར་མས་ནི་རྩ་སྒོ་འབྱེད་པར་བྱེད་ཅིང་བད་རླུང་་་་
སྐྱེད་པར་བྱེད་ལ། སྒ་ཡིས་ཕོ་བའི་མེ་དྲོད་སྐྱེད་ཅིང་། ཤིང་ཀུན་གྱིས་རླུང་སྲིན་
འཇོམས་པར་བྱེད་ལ། སྤྱིར་སྤྱོད་ཀུན་ཟས་ཀྱི་བྲོ་བ་སྐྱེད་ཅིང་ཡིད་གར་འོང་་་་
ཞེས་པའོ། །
འདིའི་སྐབས་སུ་ཡང་ལྕི་དང་ཚད་ལ་སོགས་པ་གཡོས་ཀྱི་སྤྱི་བཤད་ནི། །
མདོ་གནས་ལེའུ་དྲུག་པའི་འགྲེལ་པ་ཟླ་ཟེར་ལས། དེ་ལྟར་རྫས་དང་བྱ་སྦྱོར་་་་་
དང་། ཚད་ལ་སོགས་པ་ཀུན་ཤེས་བྱ། ཞེས་བྱ་བ་ལ་དེ་ལྟར་ཕྱོགས་འདིས་མ་་་
སྨོས་པའི་གཡོས་སུ་བྱས་པའི་ཟས་ཀྱི་རིགས་རྫས་དང་བྱ་བ་དང་སྦྱོར་བ་དང་་་་
ཚད་ལ་སོགས་པས་ཐམས་ཅད་བསྟན་ཞིང་ཤེས་པར་བྱའོ། །དེ་ལྟར་རྫས་ལས་
ནི་དཔེར་ན་འབྲས་ས་ལུ་དང་། དྲུག་ཅུ་པ་དང། མོན་སྲན་(ཟླ་ཟེར་ནང་སྡེའུ་
ཞེས་སོ)དག་ནི་རང་བཞིན་གྱི་ཡང་བ་ལྟ་བུ་དང་། འོ་མ་དང་བུ་རམ་ཤིང་དང་།
མོན་སྲན་གྲེའུ་དང་། རླན་ཅན་གྱི་ཤ་རྣམས་རང་བཞིན་གྱིས་ལྕི་བ་ལྟ་བུའོ། །
• 410 •



དེས་ན་འབྲས་སཱ་ལུ་རྩ་སྣར་ལས་བྱས་པའི་འབྲས་ཆན་ནི་ཡང་བ་ཡིན་ལ། འོ་་
མ་དང་བུ་རམ་ཤིང་ལ་སོགས་པ་ལས་བྱས་པ་ནི་ལྕི་བ་ཡིན་ནོ། །བྱ་བ་ནི་ལས་་
སུ་བྱ་བ་སྟེ། ལས་མངོན་པར་འདུ་བྱེད་པའོ། །དེ་ཡང་ཆུ་དང་མེ་འཕྲད་པའི་་་
མཐུ་དང་སྣོད་ལ་སོགས་པ་ལས་འབྱུང་བ་ཡིན་ནོ། །དེ་སྐད་དུ་དྲང་སྲོང་ཙ་ར་
ཀས། བྱ་བ་ནི་གང་རྫས་ཀྱི་རང་བཞིན་རྣམས་མངོན་པར་འདུས་བྱས་ཤིང་།
ཚོགས་པའི་ཡོན་ཏན་ལས་སྐྱེས་པ་ཡིན་ལ། ཡོན་ཏན་དེ་དག་ཀྱང་ཆུ་དང་མེ་་་
འདུས་པ་དང་། གཙང་བ་དང་[བཅིང་བ་དང་།] བཀླས་པ་དང་[དཀྲུགས་
པ་དང་]། དུས་དང་། ཡུལ་དང་། གནས་དང་། མཐུ་ལ་སོགས་པ་ལས་བྱུང་
བ་ཡིན་ནོ། །ཞེས་བཤད་པ་ཡིན་ནོ། །སྦྱོར་བ་ནི་རྫས་དང་ལྷན་ཅིག་སྦྱོར་བ་སྟེ་
རྫས་གཞན་དག་དང་ལྷན་ཅིག་སྦྱར་ཞིང་སྦྱོར་བའོ། །དེ་ཡང་དྲང་སྲོང་ཙ་ར་་་
ཀས་སྦྱོར་བ་ནི་རྫས་གཅིག་གམ་མང་པོ་ལྷན་ཅིག་སྦྱར་བ་སྟེ། དེ་ཁྱད་པར་སྐྱེད་
པར་བྱེད་པ་ནི་གང་གཅིག་མིན་ནོ། །ཞེས་བཤད་པའོ། །ཚད་ནི་སྲང་ཚད་དོ། །
ཞོ་གཉིས་དང་སྲང་གཅིག་དང་། ཕུལ་དང་བྲེ་ལ་སོགས་པ་དང་། དེ་བཞིན་དུ་
ཚད་ལས་ལྷག་པའི་[འབྲས་བུ་ངེས་པར་ཤེས་པར་བྱའོ། །སོགས་པ་ཞེས་སྨོས་
པ་ནི། ཡུལ་དང་། དུས་དང་། རྒྱུ་ཡུལ་དང་། ལུས་ཀྱི་ཡན་ལག་ལ་སོགས་པ་་་
ཡང་ཡོངས་སུ་བསྡུའོ། །དེ་ཡང་སློན་དཔོན་གྱིས། སྤྱོད་དང་ལུས་ཀྱི་ཡན་ལག་་
དང་། རང་བཞིན་ལུས་ཟུངས་བྱ་བ་དང་། མཚན་མ་ཚད་དང་ལས་སུ་བྱས།
ཚད་དག་འདིར་ནི་བསྟན་པར་བྱ། ཞེས་བཤད་པ་ཡིན་ནོ། །འདིའི་དཔེ་་་་་
ཕྱོགས་གཅིག་བསྟན་པ་ཡང་དེ་ཉིད་ཀྱིས་མཛད་པ་ཡིན་ཏེ། སྤྱོད་པ་རླན་ཅན་
ཆུ་དང་ཆང་། སྐམ་སར་གནས་པ་སྤྱོད་པ་དང་། ཆུ་སྐྱེས་རླན་ཅན་སྐྱེས་ཉིད་་་་
དང་། ཆུ་དང་རླན་ཅན་ལ་སྤྱོད་གང་། གང་ཡང་ལྕི་བ་ཟ་བ་རྣམས། དེ་དག་་་་
• 411 •



ཐམས་ཅད་ལྕི་བར་བཤད། སྐམ་པར་སྤྱོད་ཅིང་སྐམ་པར་སྐྱེས། ཡང་བ་ཟ་བ་་་
ཡང་བ་ཡིན། ཞེས་བྱ་བ་ནི། གནས་ཀྱི་ཡུལ་ལོ། །ལུས་ཡན་ལག་ལས་བརླ་ལྕི་་་
དང་། དེ་བཞིན་མགོ་དང་རོ་སྟོད་དེ། དཔྱི་ལས་སྟོད་ཤ་ལྕི་བ་ཡིན། དེ་བས་་་་
ཀླད་པ་དེ་བས་མགོ། །རླིག་པ་པགས་པ་ཕོ་མཚན་དང་། མཇུག་ཏོ་རྐེད་པ་་་་་
མཇུག་རྩེས་གཞང་། མཆེར་པ་རྐང་དང་གཞུང་ནི། ཤ་ལས་ཤིན་ཏུ་ལྕིར་ཤེས་བྱ།
ཞེས་བྱ་བ་ནི་ལུས་ཀྱི་ཡན་ལག་གོ། །རང་བཞིན་གྱིས་ཡང་མུངྒཱ ་དང་། དེ་་་་
བཞིན་(ཟླ་བ་པིན་ཛ་ལ།) རང་བཞིན་གྱིས་ལྕི་མོན་སྲན་གྲེའུ། དེ་བཞིན་ཕག་
དང་མ་ཧེ་ཤ། ཞེས་བྱ་བ་སྟེ་འདི་རང་བཞིན་ནོ། །ཁྲག་ལ་སོགས་པའི་ལུས་་་་་
ཟུངས་ནི། འོག་མ་བཞིན་དུ་ལྕི་བ་ཡིན། ཞེས་བྱ་བ་ནི་ལུས་ཟུངས་སོ། །གང་་་
ཞིག་མྱུར་ཞིང་བྱ་བ་མང་། ལེ་ལོ་ཅན་ལས་ཁྱད་འཕགས་ཡིན། ཞེས་བཤད་པ་
སྟེ་འདི་བྱ་བའོ། ཕོ་དང་མོ་ཡི་མཚན་འདྲ་ལས། ལྕི་དང་ཡང་བར་འགྱུར་་་་་
ཡིན། ཞེས་བྱ་བ་ནི་མཚན་མའོ། །རང་གི་རིགས་ལས་ཚད་ཆེ་བ། ལྕི་བའོ་་་་
གཞན་དུ་ཡང་བ་ཡིན། ཞེས་པ་ནི་ཚད་དོ། །ལུས་སུ་བྱས་ལས་གོ་ལྡོག་པར། ལྕི་
བ་ཡང་བར་འགྱུར་ཤེས་བྱ། དཔེར་ན་འབྲུ་ལས་འབྲས་ཡོས་བྱས། ཕྱེ་ལས་ཟན་
ནི་བྱས་དང་མཚུངས། ཞེས་བྱ་བ་ནི་མང་དུ་བྱ་བའོ། །ལྕི་ལས་ཉུང་དུ་བཟའ་བ་
དག ཡང་བ་ལྷག་པར་བསྟེན་པ་ནི། རྫས་ཀྱི་ལྕི་དང་ཡང་བ་དང་། ཚད་ཀྱི་རྒྱུ་
ནི་བཤད་པ་ཡིན། ཚད་ནི་རྫས་ལས་མཚོན་པ་དང་། མེ་ཡི་དྲོད་ལ་ལྟོས་བྱས་ལ།
ལྕི་ལས་ཉུང་ཞིང་སྦྱིན་པར་བྱ། ཡང་བ་དྲང་བ་ཉིད་དུ་འདོད། ཅེས་བྱ་བ་ནི་་་
ཚད་དེ། དེ་ལྟར་ན་འདིར་དེ་དག་ཐམས་ཅད་བརྟག་པར་བྱ་བ་ཡིན་ནོ། །ཞེས་
བཤད།
• 412 •



༢ སྐོམ་གྱི་ཚུལ་བསྟན་པ།
སྤྱི་དོན་གཉིས་པ། སྐོམ་གྱི་ཚུལ་སྟོན་པ་ལ་མདོར་བསྟན་དང་། རྒྱས་་་་
བཤད་གཉིས་ལས། མདོར་བསྟན་ནི། བཏུང་བ་འོ་མ་ཆུ་དང་ཆང་ལ་་་་་
སོགས། རིམ་བཞིན་ནད་སེལ་ལྡོག་པས་དེ་རབ་སྐྱེད། །ཅེས་པའི་དོན། །
བཏུང་བ་ནི་འོ་མ་དང་ཆུ་དང་ཆང་ལ་སོགས་པ་ཡིན་ལ་དེ་ཡང་རིམ་པ་བཞིན།
འོ་མས་རླུང་དང་ཆུ་ཡིས་མཁྲིས་པ་དང་། ཆང་གིས་བད་ཀན་གྱི་ནད་སེལ་བ་་
ཡིན་ལ། གོ་རིམ་ལྡོག་པས་ཆང་གིས་མཁྲིས་པ་དང་། ཆུ་ཡིས་རླུང་དང༌། འོ་་་
མས་བད་ཀན་དེ་དག་རབ་ཏུ་སྐྱེད་པར་བྱེད་པ་ཡིན་ནོ། །
༡ འོ་མའི་སྡེ།
གཉིས་པ། དེ་དག་རྒྱས་པར་བཤད་པའི་ནང་ནས་ཐོག་མར་འོ་མའི་་་
ནུས་པ་སྟོན་པ་ནི། མདོར་བསྟན་དང་། རྒྱས་བཤད་གཉིས་ལས། མདོར་་་་་་
བསྟན་ནི། འོ་མ་ཕལ་ཆེར་རོ་དང་ཞུ་རྗེས་མངར། །སྣུམ་ཞིང་ཟུངས་་་
འཕེལ་མདངས་སྐྱེད་རླུང་མཁྲིས་སེལ། །རོ་ཙ་བད་ཀན་སྐྱེད་བསིལ་ལྕི་
བ་ཡིན། །ཞེས་པའི་དོན། འོ་མ་རྣམས་ཕལ་ཆེར་གྱི་རོ་དང་ཞུ་རྗེས་གཉིས་ཀ་
མངར་བ་ཡིན་ལ། ནུས་པ་སྣུམ་ཞིང་ལུས་ཟུངས་འཕེལ་བ་དང་མདངས་སྐྱེད་པ་
དང་རླུང་མཁྲིས་ལྡན་པ་སེལ་བ་དང་རོ་ཙ་བར་བྱེད་ལ། བད་ཀན་སྐྱེད་པར་་་་
བྱེད་ཅིང་ཡོན་ཏན་བསིལ་བ་དང་ལྕི་བའི་ནུས་པ་དང་ལྡན་པ་ཡིན་ཞེས་པའོ། །
གཞུང་འགའ་རེར་སྣུམ་ལྕི་ཟུངས་འཕེལ་ཞེས་འབྱུང་ཡང་། །ལྕི་བ་ཟློས་པས་མ་
དག་པ་ཡིན་ནོ། །
འདིའི་སྐབས་སུ་མདོ་གནས་ལེའུ་ལྔ་པའི་འགྲེལ་པ་ཟླ་ཟེར་ལས། དེ་
དག་ནི་འོ་མ་ཕལ་པོ་ཆེ་སྤྱིའི་ཡོན་ཏན་ཡིན་གྱི། ཐམས་ཅད་ཀྱི་ཡོན་ཏན་འདི་
• 413 .



ལྟ་བུ་མ་ཡིན་གྱི། ལ་ལ་ནི་གཞན་དག་ཏུ་ཡང་མཐོང་སྟེ། དཔེར་ན་རྔ་མོའི་འོ་་
མ་ནི། ཅུང་ཟད་རྩུབ་ཅིང་ཚ་བ་དང་། ལན་ཚྭ་བྲོ་ལ་ཡང་བ་དང་། དེ་བཞིན་
དུ་རའི་འོ་མ་ཡང་བ་དང་། ལུག་གི་འོ་མ་ནུས་པ་ཚ་བ་སྐྱེད་པ་དང་། རྨིག་པ་་
གཅིག་པའི་འོ་མ་ཚ་བའི་ནུས་པ་ཅན་ཉིད་ཡིན་ནོ། །འདིར་སྤྱིའི་ཡོན་ཏན་་་་་་
བཤད་པ་ལས། གང་དེ་དང་མི་མཐུན་པའི་ཁྱད་པར་གྱི་ཡོན་ཏན་བཤད་པ་དེ་
ནི། སྤྱིའི་ཡོན་ཏན་དང་མི་མཐུན་པ་ཉིད་ཡིན་པར་ཤེས་པར་བྱའོ། །འོན་ཏེ་ཆ་
འདྲ་བ་དག་ཡིན་ན་ནི་དེ་ཉིད་སྟོབས་སྐྱེད་ཅིང་གྲོགས་སུ་གྱུར་པ་ཡིན་ནོ། །
ཞེས་བཤད། །
འོ་མའི་རྒྱས་བཤད་ཆེ་ཆུང་སྟོན་པ་ནི། བ་ཡི་འོ་མས་གློ་རྡོལ་གཅོང་
ལ་ཕན། །རིམས་རྙིང་གཅིན་སྙི་ཡིད་གཞུང་འཚོ་བྱེད་ཡིན། །ར་ཡི་འོ་
མས་དབུགས་མི་བདེ་བ་སེལ། །ལུག་གི་འོ་མས་རླུང་འཇོམས་སྙིང་ལ་
གནོད། །འབྲི་ཡི་འོ་མས་བད་མཁྲིས་ནད་ལ་གནོད། །རྟ་བོང་འོ་མས་
གློ་གསོ་རྨོངས་པར་བྱེད། །འོ་རློན་ལྕི་བསིལ་སྲིན་དང་བད་ཀན་སྐྱེད། །
སྐོལ་བ་ཡང་དྲོ་བསྡུས་ན་འཇུ་དཀའ་ལྕི། །བཞོས་ཐོག་འོ་མ་དྲོན་མོ་་་
བདུད་རྩིར་མཚུངས། །ཞེས་པའི་དོན། བ་ཡི་འོ་མས་ནི་གློ་རྡོལ་དང་གློ་་་་་
གཅོང་ལ་ཕན་ཞིང་རིམས་རྙིང་པ་དང་གཅིན་སྙི་བའི་ནད་ལ་ཕན་ཏེ་ཡིད་་་་་་
གཞུང་པ་སྟེ་དྲན་པ་གསལ་བ་ཡུན་རིང་དུ་འཚོ་བར་བྱེད་པ་ཡིན་ནོ། །ར་ཡིས་
འོ་མས་ནི་དབུགས་མི་བདེ་བ་སེལ་བར་བྱེད་ཅིང་། ལུག་གི་འོ་མས་ནི་རླུང་་་་
འཇོམས་ལ་སྙིང་ནད་ལ་གནོད་པ་ཡིན་ནོ། །འབྲི་ཡི་འོ་མས་བད་མཁྲིས་ཀྱི་ནད་
ལ་གནོད་པར་བྱེད་ཅིང་། རྟ་དང་བོང་བུའི་འོ་མས་ནི་གློ་བའི་ནད་གསོ་ཞིང་་
ཤེས་པ་རྨོངས་པར་བྱེད་དོ། །འོ་མ་གྲང་དྲོ་སོགས་ཀྱི་ཁྱད་པར་ནི། འོ་མ་རློན་་
• 414 •



པ་སྟེ་གྲང་མོ་ལྕི་ཞིང་བསིལ་བས་སྲིན་དང་བད་ཀན་སྐྱེད་པར་བྱེད་དོ། །སྐོལ་་
བ་ཡང་(མཆན། ཞེས་པའི་བསྐོལ་ཐབས་ནི་བརྒྱད་པའི་དོན་འདི་དག་ལས། །
འོ་མའི་ཕྱེད་ཀྱི་ཆུ་བླུག་སྟེ། ཆུ་ཚོད་བར་དུ་བསྐོལ་བ་ནི། འཇུ་སླ་ཡིན་པས་དེ་་
བསྟེན་བྱ། ཞེས་བཤད་པས་དེ་ལྟར་བྱའོ། །) །ཞིང་དྲོ་ལ་ཁཎྜ ་ལྟ་བུ་བསྡུས་ན་
འཇུ་དཀའ་ཞིང་ལྕི་བ་ཡིན་ལ། བཞོས་མ་ཐག་པའི་འོ་མ་དྲོན་མོ་ནི་ཕན་ཡོན་་
ཆེ་བས་བདུད་རྩིར་མཚུངས་ཞེས་པའོ། ། །
ཞོ་སོགས་ཀྱི་ནུས་པ་སྟོན་པ་ནི། འོ་མ་སྙིང་པོ་བཏོན་པའི་ཞོ་སྐྱ་ཡིས།
མ་སྙོམས་རིམས་ཆམ་འགྲམས་འཁྲུགས་འཁྲུ་བ་སེལ། །ཞོ་ཀུན་རོ་དང་
ཞུ་རྗེས་སྐྱུར་བསིལ་སྣུམ། །ཆུག་སྐམ་རླུང་ཚད་སེལ་ཅིང་ཡི་ག་འབྱེད། །
དར་གསར་བསྐ་སྒྱུར་ཡང་ཞིང་མེ་དྲོད་སྐྱེད། །སྐྲན་མཆེར་གཞང་་་་
འབྲུམ་མར་མ་ཞུ་བ་སེལ། །ཞོ་ཁ་ཆུས་འཁྲུ་བཤང་སླ་རྩ་སྦུབས་སྦྱོང་། །
(ཕྱུར་ཁུས་རླུང་མཁྲིས་མི་སྐྱེད་བད་ཀན་སེལ།) །ཞོ་བཙོས་རྟག་སྐམ་
ཚད་པས་འཁྲུ་བ་སེལ། །ཞེས་པའི་དོན། འོ་མའི་སྙིང་པོ་སྟེ་མར་བཏོན་པའི་
ཞོ་སྐུ་ནི་ཞོར་བྱས་པ་སྟེ་དེ་ཡིས་རིམས་ལྡང་དུབ་མ་སྙོམས་པ་དང་། གྲང་བ་་་
ལས་གྱུར་པའི་རིམས་དང་། ཆམ་པ་དང་། འགྲམས་དང་། འཁྲུགས་དང་།
འཁྲུ་བ་སེལ་བ་ཡིན་ནོ། །
གཞུང་འདིའི་སྐབས་སུ་མ་སྙོམས་པའི་འབྲུ་ནོན་བཤད་རྒྱུད་ཀྱི་མཆན་་
རྙིང་པ་རྣམས་སུ་ཚ་གྲང་མ་སྙོམས་པ་ཞེས་མི་འཐད་དེ་མདོ་གནས་ལེའུ་ལྔ་པའི་
འགྲེལ་པ་ཟླ་ཟེར་ལས། གྲང་བའི་རིམས་དང་ཞེས་པ་གྲང་བ་ལས་གྱུར་པའི་་་
རིམས་དང་རིམས་ལྡང་དུབ་མི་སྙོམས་པ་ལ་སོགས་པ་དང་ཆམ་པ་དང་གཅིན་
འགགས་པར་གྱུར་པ་དང་། འཁྲུ་བའི་ནད་རྣམས་ལ་ཕན་པ་ཡིན་ནོ། །ཞེས་་་་
• 415 •



བཤད། ཞོ་ཀུན་གྱི་སྤྱིར་རོ་དང་ཞུ་རྗེས་གཉིས་ཀ་སྐྱུར་ཞིང་བསིལ་ལ་སྣུམ་པས་
རྟོག་སྐམ་དང་རླུང་ཚད་སེལ་ཅིང་ཡི་ག་འབྱེད་པར་བྱེད་ལ། དར་གསར་ནི་རོ་
བསྐ་ཞིང་སྐྱུར་ལ་ནུས་པ་ཡང་བས་འཇུ་སླ་ཞིང་ཕོ་བའི་མེ་དྲོད་སྐྱེད་པ་དང་་་་
སྐྲན་དང་མཆེར་པའི་ནད་དང་གཞང་འབྲུམ་དང་མར་མ་ཞུ་བ་སེལ་བ་ཡིན་ནོ།།
ཞོ་ཁ་ཆུ་ནི་སྔ་རབས་པ་རྣམས་ཀྱིས་ཞོ་དཀྲུགས་ལ་བརྗོད་དེ། དེ་ནི་དར་་་་་་
གསར་པ་ལས་ཀྱང་ཆེས་ཡང་བས་འཁྲུ་ཞིང་བཤང་བ་སླ་བར་བྱེད་པ་དང་རྩ་་་
སྦུབས་སྦྱོང་བར་བྱེད་ལ། (ཕྱུར་ཁུས་ནི་རླུང་མཁྲིས་མི་སྐྱེད་ཅིང་བད་ཀན་སེལ་
བར་བྱེད་པ་ཡིན་ཞིང་།) ཞོ་བཙོས་ཀྱིས་རྟུག་པ་སྐམ་པར་བྱེད་ལ་ཚད་པས་་་་
འཁྲུ་བ་སེལ་བར་བྱེད། ཅེས་པའོ། ། །
མཇུག་བསྡུ་བ་ནི། དཀར་རྣམས་ལུག་དང་འབྲི་ཡིས་དྲོད་ལ་་་་
བཅུད། །བ་ར་བསིལ་ཡང་མཛོ་ཡི་སྙོམས་པ་ཡིན། །ཅེས་པའི་དོན། མར་
དང་འོ་ཞོ་སོགས་དཀར་རྣམས་སྤྱི་ཙམ་དུ་ལུག་ལས་བྱུང་བའི་དཀར་དང༌། །
འབྲི་ཡི་མར་ལ་སོགས་པ་དྲོ་ལ་བཅུད་ཆེ་བ་དང༌། བ་དང་ར་ལས་བྱུང་བ་་་་་
བསིལ་ཞིང་ཡང་ལ་མཛོ་ཡི་དཀར་རྣམས་ནི་བསིལ་དྲོད་སྙོམས་པ་ཡིན་ཞེས་པའོ།།
༢ ཆུ་ཡི་སྡེ།
གཉིས་པ་ཆུའི་ནུས་པ་བསྟན་པ་ལ། མདོར་བསྟན་དང་རྒྱས་བཤད་་་་
གཉིས་ལས། མདོར་བསྟན་ནི། ཆུ་ནི་གངས་ཆུ་ཆར་ཆུ་ཆུ་ཀླུང་ཆུ། །ཆུ་་་
མིག་ཁྲོན་པ་བ་ཚ་ཤིང་གི་ཆུ། །རིམ་པས་དང་པོ་མཆོག་ཡིན་ཕྱི་མ་དུག།
ཞེས་པའི་དོན། ཆུའི་དབྱེ་བ་བདུན་ནི། ཆར་པའི་ཆུ་དང་། གངས་ཀྱི་ཆུ་དང་།
ཆུ་ཀླུང་སྟེ་ཆུ་ཆེན་པོ་འབབ་པའི་ཆུ་དང་། ཆུ་མིག་གི་ཆུ་དང་། ཁྲོན་པའི་ཆུ་་་
• 416 •



[
་
དང་། བ་ཚ་ཅན་གྱི་ཆུ་དང་། ཤིང་གི་ཁྲོད་ནས་འབབ་པའི་ཆུ་རྣམས་ལས་རིམ་
པ་དང་པོ་རྣམས་མཆོག་ཡིན་ཅིང་ཕྱི་མ་རྣམས་དུག་ལྟར་དམན་པས་ཤེས་པར་
བྱ་ཞེས་པའི་དོན། །
གཉིས་པ། ཆུའི་རྒྱས་བཤད་ཀྱི་ནང་ནས་ཆར་ཆུའི་ནུས་པ་སྟོན་པ་ནི།
མཁའ་ལས་འབབ་པ་རོ་མི་གསལ་ལ་ཞིམ། །འཚོ་ངོམས་བསིལ་ལ་་་་་
ཡང་བས་བདུད་རྩིར་མཚུངས། །ཞེས་པའི་དོན། ནམ་མཁའ་ལས་འབབ་
པ་ཆར་གྱི་ཆུ་ནི་མངར་བ་ལ་སོགས་པའི་རོ་མི་གསལ་ལ་ཞིམ་ཞིང་ཡུན་རིང་དུ་
འཚོ་བ་དང་ངོམས་པ་སྟེ་ཚིམ་པར་བྱེད་པ་དང་། བསིལ་ལ་ཡང་བས་བདུད་་་་
རྩིར་མཚུངས། ཞེས་པའོ། །
འདིའི་སྐབས་སུ་མདོ་གནས་ལེའུ་ལྔ་པའི་འགྲེལ་པ་ཟླ་ཟེར་ལས། མཁའ་
ལས་འབབ་པ་གངས་ཀྱི་ཆུ། འཚོ་བྱེད་ངོམས་བྱེད་ཡི་གར་འོང་། ཚིམ་ཞིང་་་་
སེམས་ནི་གསལ་བྱེད་ལ། སླ་ཞིང་རོ་མི་གསལ་ལ་ཞིམ། བསིལ་ཞིང་ཡང་་་་་
བདུད་རྩིར་མཚུངས། ཉི་ཟླ་རླུང་གིས་རེག་གྱུར་པ། དེ་ནི་ཡུལ་དུས་ལ་ལྟོས་ནས།
ཕལ་ཆེར་ཕན་དང་གནོད་པ་མིན། ཞེས་བྱ་བ་ནི། མཁའ་ལ་འབབ་པ་གངས་་
ཀྱི་ཆུ་ནི་ཡོན་ཏན་འདི་དག་དང་ལྡན་ཏེ། འཚོ་བྱེད་ཅེས་པ་མདངས་འཕེལ་་་་་
བར་བྱེད་པའོ། །ངོམས་བྱེད་ནི་ངལ་བ་སེལ་བར་བྱེད་པའོ། དགའ་བར་བྱེད་་
པ་ནི་སྙིང་དགའ་བར་བྱེད་པའོ། །ཡང་བ་ནི་སྙིང་ལ་ཕན་པར་བྱེད་པའོ། །ཚིམ་
བྱེད་ནི་བདེ་བ་སྐྱེད་པའམ་ནད་སེལ་བའོ། །བློ་གསལ་བར་བྱེད་པ་ནི་ཤེས་རབ་
ཀྱི་ཁ་འབྱེད་པར་བྱེད་དེ། གང་ལ་ཤེས་རབ་ཇི་ཙམ་ཞིག་བདོ་ལ་དེ་ཙམ་ཞིག་་
དེ་ལ་གསལ་བར་སྣང་བ་ཉིད་དུ་འཐུང་བ་ལས་འགྱུར་བའོ། །སླ་བ་ནི་སྐ་བ་མ་
ཡིན་པའོ། །རོ་མི་གསལ་ཞེས་བྱ་བ་ནི། མངར་བ་ལ་སོགས་པའི་རོའོ། །དེ་ལ་་
• 417 •



གསལ་བར་བྱེད་པས་ན་རོ་མི་གསལ་བའོ། །ཞིམ་པ་ནི་རོ་དགའ་བ་སྟེ། སྲོག་་་
ཆགས་རྣམས་ཀྱིས་ཤིན་ཏུ་སྲེད་པར་བྱས་ནས་བཏུང་བའི་དོན་དུ་འཐུང་བ་་་་
ཞེས་བྱ་བའི་དོན་ཏོ། །དེ་ཡང་གང་གི་ཕྱིར་དྲང་སྲོང་དག་གིས། བསིལ་ཞིང་་་་
གཙང་ལ་དགེ་ཞིང་ཞིམ། ཞེས་བཤད་པ་ཡིན་ནོ། །བསིལ་བ་ཞེས་བྱ་བ་ནི་རེག་
བྱ་དང་ནུས་པ་གཉིས་ཀ་ལ་སྦྱོར་རོ། །ཡང་བ་ཞེས་བྱ་བ་ནི་ཡང་བའི་ཡོན་ཏན་
དང་ལྡན་པའོ། །དེ་བཞིན་དུ་བདུད་རྩིར་མཚུངས་ཞེས་པ་ནི། བདུད་རྩིའི་ཡོན་
ཏན་དང་ལྡན་པ་སྟེ་ཡོན་ཏན་དམ་པའི་ཚོགས་དང་ལྡན་པའོ། །དེ་ལྟ་བུ་ཡོན་་
ཏན་དང་ལྡན་པ་དག་ཀྱང་ནམ་མཁའ་སྟེ་བར་སྣང་ལས་འབབ་ཅིང་བཏུང་་་་
བས་ན་ཉི་མ་དང་ཟླ་བ་དང་རླུང་གིས་རེག་ཅིང་ཕྲད་པར་གྱུར་པའི་ཆུ་དེ་ཡང་
ཡུལ་དང་དུས་ལ་ལྟོས་ཤིང་ཡུལ་དང་དུས་ཀྱི་རྗེས་སུ་ཞུགས་པས་ཡུལ་དང་དུས་
ཀྱི་ཡོན་ཏན་དང་འདྲེས་ཤིང་བདག་གིར་བྱེད་པ་དེས་ན་ཕལ་ཆེར་སླ་ཞིང་ཕན་
པ་དང་གནོད་པ་སྟེ་ལུས་ལ་ཕན་པར་འགྱུར་བ་དང་གནོད་པར་འགྱུར་བར་་་་་
བྱེད་པ་ཡིན་ཏེ། དེ་ཡང་རླན་ཆེ་བ་ལ་སོགས་པའི་ཡུལ་ཕྱོགས་གཞན་འགའ་རུ་
འབབ་པ་ན། དེར་ཡང་ནག་པོའམ། དཀར་པོ་ལ་སོགས་པ་ལས་གཞན་དུ་་་་
འགྱུར་བ་དང་། དུས་ཏེ་དུས་དྲུག་ལ་ལྟོས་ནས་ཕན་པ་དང་གནོད་པ་བྱེད་པ་་
ཡིན་ནོ། །ཞེས་བཤད་ཅིང་། མཁའ་ལས་འབབ་པའི་ཆུ་ནི་ཡན་ལག་བརྒྱད་་་་་
དང་ལྡན་པ་ཡིན་ཏེ། མདོ་སྡེ་ལས་འབྱུང་བ་ལྟར་བསིལ་བ་དང་། ཞིམ་པ་དང་།
ཡང་བ་དང་། འཇམ་པ་དང་། དྭངས་པ་དང་། དྲི་ང་བ་མེད་པ་དང༌། འཐུང་
ན་ལྟོ་ལ་མི་གནོད་པ་དང༌། མགྲིན་པ་ལ་མི་གནོད་པ་སྟེ་ཡོན་ཏན་ཡན་ལག་་་
བརྒྱད་དང་ལྡན་པ་ཡིན་ནོ། །
གངས་ཆུའི་ནུས་པ་སྟོན་པ་ནི། གངས་ཅན་ལས་བྱུང་ཤུགས་དྲག་་
• 414 •



བརྡབས་པའི་ཆུ། །ཤིན་ཏུ་བཟང་བ་མི་[མེ་]ཡིས་ཐུབ་པ་དཀའ། །
བརྟན་གཡུང་སྲིན་བུ་རྐང་བམ་སྙིང་ནད་སྐྱེད། །ཅེས་པའི་དོན། །གངས་
ཅན་ཏེ་གངས་རི་ལས་བྱུང་བ་ཤུགས་དྲག་ཅིང་བརྡབས་པའི་ཆུ་ནི་ཤིན་ཏུ་་་་་
བཟང་པས་གཟུགས་པོ་བཟང་པོ་མིན་པའི་མི་ཡིས་ཐུབ་པར་དཀའ་བ་ཡིན་ལ་
དེ་མ་ཡིན་པ་རྣམས་ལ་ནི་འཕྲོད་པ་ཡིན་ཞིང་བརྟན་གཡུང་སྟེ་ཁ་བ་ཅན་ལ་་་་
སོགས་པ་ལས་འབབ་པའི་ཆུ་དལ་གྱི་འབབ་པ་ཡིན་ན་སྲིན་བུའི་ནད་རྐང་བམ་
དང་སྙིང་ནད་སྐྱེད་པར་བྱེད་པའོ། །དེ་ལྟར་ཡིན་ཏེ། ཟླ་ཟེར་གྱི་གོང་གི་འགྲེལ་
ཚིག་དེ་མ་ཐག་པར། རྡོ་ལ་ཤུགས་དྲག་བརྡབ་པ་ཡིས། རྒྱུན་ཆད་གཡེང་བའི་ས་
ཆུ་དག་དང་། གངས་ཅན་མ་ལ་ཡ་ལས་བྱུང་། དགེའོ་ཞེས་བྱ་བ་ལ་རྡོའི་ཚོགས་
ལ་ཤུགས་དྲག་པས་བརྡབ་པར་བྱེད་ལ་དེས་རྒྱུན་ཆད་ཅིང་རྣམ་པར་འཐོར་་་་་
བས་གཡེང་ཞིང་དཀྲུགས་པའི་ཆུ་གང་དག་ཡིན་པ་དང་། གངས་ཅན་ཏེ་རི་ཁ་
བ་ཅན་དང་། མ་ལ་ཡའི་རི་ལས་བྱུང་བ་སྟེ། དེ་གཉིས་ལས་འཐོར་ཞིང་འབབ་
པའི་ཆུ་བོ་ནི་དགེའོ་ཞེས་པ་སྟེ་ཕན་ཞིང་བསོད་པ་ཡིན་ནོ། །དེ་ཉིད་བརྟན་་་་་
གཡུང་ན་སྲིན་བུ་རྐང་བམ་སྙིང་དང་ནི། ལྐོག་མ་ཀླད་པའི་ནད་སྐྱེད་འགྱུར། །
ཞེས་བྱ་བ་ནི། ཁ་བ་ཅན་དང་མ་ལ་ཡའི་རི་ལས་བྱུང་བ་དེ་ཉིད་བརྟན་ཞིང་་་་
འབྱུང་བ་དེ་དལ་གྱི་འབབ་པ་ཡིན་ན་སྲིན་བུ་ལ་སོགས་པ་སྐྱེད་པར་འགྱུར་རོ། །
ཞེས་བཤད།
ཆུ་བཟང་ངན་གྱི་ཡོན་ཏན་དང་ཉེས་པ་སྟོན་པ་ནི། ས་གཙང་ཉི་འོད་
རླུང་གིས་ཕོག་པ་བཟང་། །འདམ་རྫབ་ཉ་ལྕིབས་རྩྭ་ལོ་ཤིང་གྲིབ་ཐོག།།
བ་ཚ་སྲོག་ཆགས་ཁུ་བས་ཉེས་ཀུན་སྐྱེད། །ཅེས་པའི་དོན། ས་གཙང་མ་ལ་
འབབ་པ་དང་ཉི་མ་དང་ཟླ་བའི་འོད་ཟེར་གྱིས་རེག་པ་དང་། རླུང་གིས་ཕོག་་
• 419 •



པའི་ཆུ་ནི་བཟང་བ་ཡིན་ལ། འདམ་རྫབ་ཅན་དང་ཉ་ལྕིབས་དང་རྩྭ་དང་ལོ་མ་
དང་ཤིང་གི་གྲིབ་མ་ཕོག་པ་དང་བ་ཚ་ཅན་དང་སྲོག་ཆགས་ཀྱི་ཁུ་བ་ཤས་ཆེར་
ཡོད་པ་དག་ནི་ཉེས་པ་ཀུན་སྐྱེད་པར་བྱེད་ཅེས་པའོ། ། །
དེ་ལྟར་ཡིན་ཏེ་མདོ་གནས་ལེའུ་ལྔ་པའི་འགྲེལ་པ་ཟླ་ཟེར་ལས། གཞན་
དུ་མཚོ་ཆུ་སྟོན་ཟླ་ནི། འབྲིང་པོ་མིན་པ་བཏུང་མི་བྱ། ཞེས་བྱ་བ་ནི། ཆུ་དེས་་
སྦངས་པའི་འབྲས་ས་ལུའི་ཆན་རུལ་པའམ་མདོག་གཞན་དུ་གྱུར་ན་དེ་ནི་རྒྱུ་་་
མཚོའི་ཆུ་དང་འདྲ་བ་ཡིན་པས་བཏུང་བར་བྱ་བ་མིན་ཏེ། བ་ཚ་ལ་སོགས་པའི་
སྐྱོན་དང་འདྲེས་པ་ཡིན་པའི་ཕྱིར་རོ། །དཔྱིད་དུས་ཐམས་ཅད་དུ་མི་བཏུང་་་
བར་མི་བྱ་བའམ། འོན་ཏེ་ལན་འགའ་ཞིག་བཏུང་བར་མི་བྱ་ཞེ་ན། སྟོན་ཟླ་་་་
འབྲིང་པོ་མིན་པར་བཏུང་བར་མི་བྱ་ཞེས་བྱ་བ་སྨྲས་པ་ཡིན་ཏེ། སྟོན་ཟླ་འབྲིང་
པོ་མ་གཏོགས་པ་དུས་གཞན་དུ་བཏུང་བར་མི་བྱའོ། །ཞེས་སྟོན་པ་ཡིན་ཏེ།
ཅིའི་ཕྱིར་ཞེ་ན། དེའི་ཚེ་དྲང་སྲོང་རི་བྱི་འཆར་བའི་དུས་ཡིན་པས་དེས་མཚོ་་་
དང་རྫིང་བུ་ལ་སོགས་པར་གཏོགས་པའི་ཆུ་ཐམས་ཅད་གནོད་པ་དག་ཀྱང་་་་
ཕན་པ་སྒྲུབ་པ་ཡིན་པའི་ཕྱིར་རོ། །ཞེས་དང་། ལྟེང་ཀ་དང་འདམ་རྫབ་ལ་་་་་་
སོགས་པས་རྙོག་པ་ཅན་དུ་གྱུར་པའི་ཆུ་དེ་བཏུང་ཞིང་ལོངས་སྤྱོད་པར་མི་བྱའོ།།
དེ་ལ་འདམ་རྫབ་འདམ་གྱི་རྣམ་པ་སྟེ། དེས་རྙོགས་པའི་ནག་ནོག་ཅན་དུ་བྱས་
པའོ། །ཉ་ལྕིབས་ནི་ཆུའི་ནང་ཉིད་ན་སྐྱེས་པའོ། །རྩྭ་དང་ལོ་མ་ནི་གྲགས་པར་
ཟད་དོ། །དེས་རྙོགས་པ་ཅན་དུ་གྱུར་པ་ནི་གཡོག་པའོ། །དེ་བཞིན་དུ་ཉི་ཟླ་་་་
རླུང་གིས་མ་ཕོག་པ་ཞེས་བྱ་བ་སྟེ། ཉི་མ་དང་ཟླ་བའི་འོད་དང་རླུང་གི་ཟེར་་་
གྱིས་མ་ཕོག་པའོ། །དེ་བཞིན་མངོན་དུ་འབབ་པ་ཞེས་བྱ་སྟེ། མངོན་དུ་འབབ་
པ་དང་འདྲེས་ཤིང་ཆུ་གཞན་གྱིས་གང་བར་གྱུར་པའོ། །ཆུ་གར་ནི་ཡུན་རིང་་་་
• 420 •



པོར་གནས་པའི་ཕྱིར་སླ་བ་ཡིན་པ་ལས་ཀྱང་སྐ་བ་ཉིད་དུ་གྱུར་པའོ། །དེ་བཞིན་
དུ་ལྕི་བ་ཉིད་དེ་ཡང་བ་ལས་ལྕི་བར་གྱུར་པའོ། །ལྦུ་བ་ཅན་ནི་ལྷུ་བ་ཡོད་པའོ། །
སྲོག་ཆགས་ཅན་ནི་འབུ་སྲིན་དང་ལྡན་པའོ། །དྲོ་བ་ནི་ཉི་མ་ལ་སོགས་པའི་ཚ་
བས་གདུངས་པའོ། །དེ་བཞིན་དུ་ཤིན་ཏུ་གྲང་ཆེས་པས་སོ་དང་རེག་པར་མི་་་
བཟོད་པ་དེའང་བཏུང་པར་མི་བྱའོ། དེ་བཞིན་ཆར་པ་གང་དུས་ལ་མ་བབ་པ་
ཡང་བཏུང་བར་མི་བྱ་སྟེ། ཆར་ཆུ་ཡིན་པའི་ཕྱིར་བཏུང་བར་བྱ་བ་ཉིད་ཡིན་་་
ཀྱང་ཆར་འབབ་པའི་དུས་སུ་མ་བབ་པ་ཉིད་ཀྱིས་ན་གནོད་པ་ཡིན་པའི་ཕྱིར་་་
བཀག་པ་ཡིན་ནོ། །དུས་མ་ཡིན་པར་འབབ་པ་བཀག་པ་ལས་ནི་དུས་སུ་བབ་་
པ་ནི་བཏུང་བར་བྱའོ། །ཞེས་སྣང་བ་ནི་དོན་གྱི་གོ་བར་བྱའོ། །དེ་བས་ན་བར་
སྣང་ལ་འབབ་པའི་ཆུ་ཁྱད་པར་ཅན་དེ་ནི་བཏུང་བར་བྱ་བ་ཉིད་ཡིན་པ་ལས་་
དེའི་དུས་སུ་བཏུང་བར་བྱ་བ་ཡིན་ལ། དེ་ཡང་དབྱར་གྱི་དུས་ཡིན་ཏེ། གང་གི་
ཚེ་དབྱར་ནམ་མཁའ་ལས་འབབ་པ་བཏུང་བར་བྱ་བ་ཉིད་ཡིན་གྱི། དུས་གཞན་
དག་ཏུ་འབབ་པ་ནི་དུས་མ་ཡིན་པས་བཏུང་བར་མི་བྱའོ། །ཅི་དུས་སུ་བབ་པ་
ཐམས་ཅད་བཏུང་བར་བྱ་བའམ། དུས་སུ་བབ་པ་ཡིན་དུ་ཟིན་ཀྱང་བཏུང་བར་
མི་བྱ་བ་ཅུང་ཞིག་ཡོད་དམ་ཅེ་ན། དེ་ཕྱིར་དུས་ཀྱིས་དང་པོར་བབ་པ་གང་།
ཞེས་བྱ་བ་སྨོས་པ་ཡིན་ཏེ། དུས་ཀྱི་དང་པོར་བབ་པའི་ཆུ་གང་ཡིན་པ་དེ་ནི་་་
བཏུང་བར་མི་བྱའོ། །དེས་ན་འདི་སྐད་སྟོན་པ་ཡིན་ཏེ། དབྱར་གྱི་དུས་སུ་་་་་
འབབ་པ་ནི་བཏུང་བར་བྱ་ལ། དེ་ལས་ཀྱང་དང་པོར་འབབ་པ་ནི་དུས་སུ་བབ་
པ་ཡིན་ཡང་བཏུང་བར་མི་བྱའོ། །དེ་བཞིན་དུ་སྲོག་ཆགས་གདུག་པ་དང་(ལུ་
ཏ་)ལ་སོགས་པ་རྣམས་ཀྱི་བ་རྒྱ་དང་། བཤང་བ་དང་གཅི་བ་དང་དུག་དང་་་་
འདྲེས་པས་ཉེས་པར་བྱས་པའི་ཆུ་གང་ཡིན་པ་དེ་བཏུང་བར་མི་བྱའོ། །ཞེས་་་
• 421 •



བཤད།
ཆུ་བསིལ་བའི་ནུས་པ་སྟོན་པ་ནི། ཆུ་བསིལ་བརྒྱལ་ངལ་ཆང་ནད་་
མགོ་འཁོར་སྐྱུགས། །སྐོམ་དད་ལུས་ཚ་ཁྲག་མཁྲིས་སེལ་བར་བྱེད། །
ཅེས་པའི་དོན། ཆུ་བསིལ་བས་ནི་བརྒྱལ་བ་སྟེ་དྲན་མེད་དུ་སོང་བ་དང་ངལ་བ་
དང་ཆང་ནད་མགོ་འཁོར་བ་དང་སྐྱུག་པ་དང་སྐོམ་དད་དང་ལུས་ཚ་བ་དང་་་
ཁྲག་མཁྲིས་ཀྱི་ནད་སེལ་བར་བྱེད། ཅེས་པའོ། །
ཆུ་སྐོལ་བའི་ནུས་པ་སྟོན་པ་ནི། ཆུ་སྐོལ་དྲོད་སྐྱེད་ཟས་འཇུ་སྐྱིགས་བུ་་་་
དང་། །བད་ཀན་ལྟོ་སྦོས་དབུགས་མི་བདེ་བ་སེལ། །ཆམ་པ་རིམས་་་
གསར་འཕྲལ་དུ་ཟློག་པར་བྱེད། །སྐོལ་གྲངས་བད་ཀན་མི་སྐྱེད་མཁྲིས་
པ་སེལ། །ཞག་གཅིག་ལོན་ནས་དུག་འདྲ་ཉེས་ཀུན་སྐྱེད། །ཅེས་པའི་་་་
དོན། ཆུ་སྐོལ་གྱིས་དྲོད་སྐྱེད་པ་དང་ཟས་འཇུ་བར་བྱེད་ཅིང་། སྐྱིགས་བུ་སེལ་
བ་དང་བད་ཀན་གྱི་ནད་དང་། ལྟོ་བ་སྦོས་པ་དང་། དབུགས་མི་བདེ་བ་སེལ་་
བ་དང༌། ཆམ་པ་དང་། རིམས་གསར་པ་འཕྲལ་དུ་བཟློག་པར་བྱེད་པ་ཡིན་ལ་
(ཞེས་པའི་ཡོན་ཏན་འདི་དག་ནི་ཡན་ལག་བརྒྱད་པའི་རྒྱ་ཆེའི་འགྲེལ་ལས།
བཞི་ཆ་གསུམ་ཆ་ཕྱེད་བསྡུས་པར། ལྦུ་བ་མེད་པར་བསྐོལ་བ་ནི། ཤུགས་མེད་་
དྲི་མ་མེད་ཅིང་ཕན། ཞེས་བཤད། དོན་འདི་དག་ལ་དགུན་བཞི་ཆ་གདུ།
དཔྱིད་སོས་གཉིས་གསུམ་ཆ་དབྱར་སྟོན་གཉིས་ཕྱེད་དག་གོ། །ཆུ་སྐོལ་ནས་གྲང་
པ་དག་གིས་ནི་བད་ཀན་མི་སྐྱེད་ཅིང་མཁྲིས་པ་སེལ་བ་ཡིན་ནོ། །) །དེ་ལྟར་ན་
སྐོལ་གྲངས་ཞག་གཅིག་ལོན་ནས་དུག་དང་འདྲ་སྟེ་ཉེས་པ་ཀུན་སྐྱེད་པར་་་་་
འགྱུར་བས་སྤང་བར་བྱ་བ་ཡིན་ནོ། །
• 422 •



༣ ཆང་གི་སྡེ།
(གསུམ་པ་) ཆང་གི་ནུས་པ་སྤྱིའི་ཡོན་ཏན་སྟོན་པ་ནི། ཆང་ནི་་་་
མངར་སྐྱུར་ཁ་ལ་ཞུ་རྗེས་སྒྱུར། །རྣོ་དྲོ་རྩུབ་ཕྲ་ཅུང་ཟད་ཐུར་དུ་ཁ་འཁྲུ།།
།དྲོད་འབར་སྤོབས་སྐྱེད་གཉིད་འཕེལ་བད་རླུང་སེལ། །ཞེས་པའི་དོན།
ཆང་ནི་མངར་སྐྱུར་ཁ་ལ་ཞུ་རྗེས་སྐྱུར་བ་དེ་ཉིད་ནུས་པ་རྣོ་བ་དང་དྲོ་བ་དང་་་་
རྩུབ་པ་དང་ཕྲ་བས་ཧ་ཅང་བསྟེན་ན་ཅུང་ཟད་ཐུར་དུ་འཁྲུ་བ་དང་དྲོད་འབར་
བ་དང་སྤོབས་པ་སྐྱེད་པ་དང་གཉིད་འཕེལ་ཞིང་བད་རླུང་སེལ་བར་བྱེད་ཅེས་
པའོ། ། །
ཆང་བཏུང་བར་མི་བྱ་བ་རྒྱས་པར་སྟོན་པ་ནི། མདོ་གནས་ལེའུ་ལྔ་པའི་
འགྲེལ་པ་ཟླ་ཟེར་ལས། ཚ་བའི་སྤྱོད་པ་ལྡན་མི་བཏུང་། སུན་ཅིང་བཀྲེས་ཉེན་
ནད་པས་མིན། ཤིན་ཏུ་རྣོ་མིན་གསར་པ་དང་། ལེགས་པར་མ་བསླངས་རྙོག་་
ཅན་ཡིན། ཞེས་བྱ་བ་ནི། ཆང་དེ་ཐམས་ཅད་ཚ་ཞིང་དྲོ་བའི་ཀུན་ཏུ་སྤྱོད་པ་
དང་ལྡན་པའི་སྐྱེས་བུས་བཏུང་བར་མི་བྱའོ། །དེ་ལ་སྤྱོད་པ་ཞེས་བྱ་བ་ནི་བྱ་བ་
སྟེ། དེ་ཡང་ཟས་དང་སྤྱོད་ལམ་གྱི་(ཚུལ་ཏེ)། ཟས་ཚ་བ་ཟོས་པའི་རྗེས་དང་
སོས་ཀ་ལ་སོགས་པ་ཚ་བའི་དུས་དང་། ཉི་ཚན་ལ་སོགས་པས་གདུངས་ཤིང་ཚ་
བའི་སྐྱེས་བུས་བཏུང་བར་མི་བྱའོ། །དེ་བཞིན་དུ་ཆང་གིས་སུན་པས་དེའི་ཚེ་་་
བཏུང་བར་མི་བྱ་བ་དང་། །དེ་བཞིན་དུ་བཀྲེས་པས་ཉེན་ཅིང་ཟིལ་གྱིས་གནོན་
པའི་མིས་མི་བཏུང་བ་དང་། དེ་བཞིན་དུ་ནད་པས་བཏུང་བར་མི་བྱ་བ་སྟེ། དེ་
བས་ན་ལུས་ཀྱི་གནས་སྐབས་ལ་དཔགས་ཏེ་ཆང་མི་བཏུང་བ་ཡང་ཡོད་པས་་་་
ཤེས་པར་བྱའོ། དེ་བཞིན་དུ་ཤིན་ཏུ་རྣོ་ཞིང་ཚ་བས་མི་བཏུང་བ་དང་། ཤིན་ཏུ་
གཞོན་ཞིང་འཇམ་པས་མི་བཏུང་བ་དང་། དེ་བཞིན་དུ་ལེགས་པར་མི་བསླངས་
• 423 •



བ་སྟེ། རྒུན་འབྲུམ་དང་བུ་རམ་ཤིང་དང་འབྲས་བུ་དང་སྦྲང་རྩི་ལ་སོགས་པ་་་
དང་ཏ་ཀི་ལ་སོགས་པའི་རྩི་ཅུང་ཟད་དང་སྦྱར་ཞིང་ཚང་དུ་ལེགས་པར་མ་རེག་
པ་ཡང་བཏུང་བར་མི་བྱའོ། །རྟོགས་ཅན་ཡིན་ཞེས་པ་ནི་རྡུལ་དང་འདམ་རྫབ་
དང་བོང་བ་དང་རྡོའི་གསེག་མ་ལ་སོགས་པ་དང་ལྡན་པར་བཏུང་བར་མི་བྱའོ།།
ཞེས་བཤད།
ཆང་བསྟེན་དྲགས་པའི་ཉེས་པ་སྟོན་པ་ནི། ཐལ་དྲགས་སེམས་་་་་
བསྒྱུར་བག་མེད་ངོ་ཚ་འཇིག། །ར་རོ་དང་པོ་བག་མེད་གནས་ལ་་་་
གནས། །རྣམ་རྟོག་ངན་འཇོམས་བདེ་བ་ཡིན་སྙམ་སེམས། ར་རོ་་་་་
གཉིས་པ་གླང་ཆེན་སྨྱོན་པ་ལྟར། །ཁ་ན་མ་ཐོ་ཚུལ་ཁྲིམས་འཆལ་པའི་
རྒྱུ། །ར་རོ་ཐ་མ་སེམས་མེད་རོ་ལྟར་ཉལ། །གང་ཡང་མི་ཤེས་མུན་པའི་
གནས་སུ་འགྱུར། །ཞེས་པའི་དོན། ཆང་འཐུང་ཧ་ཅང་ཐལ་དྲགས་ན་སེམས་
འགྱུར་བ་དང་བག་མེད་པ་དང་ངོ་ཚ་འཇིག་པ་དང་ར་རོ་བ་ཞེས་མྱོས་པར་་་་་
འགྱུར་བ་སྟེ་དེ་ཡང་(དང་)པོ་བག་མེད་པའི་གནས་ལ་གནས་ཤིང་འཕྲལ་གྱི་
རྣམ་རྟོག་ངན་པ་བཅོམ་སྟེ་ཅི་བྱེད་ཀྱང་བདེ་བ་ཡིན་སྙམ་དུ་སེམས་པའོ། །རོ་
རོ་བ་གཉིས་པ་སྟེ་བར་མའི་སྐབས་སུ། གླང་ཆེན་སྨྱོན་པ་ལྟར་ཁ་ན་མ་ཐོ་བའི་
སྤྱོད་པ་སྣ་ཚོགས་པ་བྱེད་ཅིང་ཚུལ་ཁྲིམས་འཆལ་བའི་རྒྱུར་ཡང་འགྱུར་རོ། །
ཤིན་ཏུ་ར་རོ་བ་ཐ་མའི་གནས་སྐབས་སུ་སེམས་ཀྱི་འགྱུར་བ་མེད་ཅིང་རོ་ལྟར་་
དུ་ཉལ་ཏེ་གང་ཡང་མི་ཤེས་པ་མུན་པའི་གནས་སུ་འགྱུར། ཞེས་པའོ། །
འདིའི་སྐབས་མདོ་གནས་ལེའུ་དྲུག་པའི་འགྲེལ་པ་ཟླ་ཟེར་ལས། རྣོ་དང་
དྲོད་ཆེ་རྩུབ་ཕྲ་སྐྱུར། ཉལ་དང་འདོད་མྱུར་བྱེད་དང་ཡང་། གསལ་དང་དྭངས་
པར་བྱེད་པར་བཤད། མདངས་ནི་འདི་ལས་གོ་ལྡོག་ཡིན། ཞེས་བྱ་བ་ལ། ཆང་
• 424 •



ནི་རྣ་བ་ལ་སོགས་པ་ཡོན་ཏན་བཅུ་དང་ལྡན་པར་བཤད་ལ། མདངས་ནི་ཆང་
གི་ཡོན་ཏན་ཇི་སྐད་བཤད་པ་འདི་ལས་གོ་ལྡོག་པའི་ཡོན་ཏན་དང་ལྡན་པ་ཡིན་
ཏེ། རྟུལ་བ་དང་གྲང་བ་དང་སྣུམ་པ་དང་རགས་པ་དང་མངར་བ་དང་བརྟན་
པ་དང་ཡུན་རིང་པོར་བྱེད་པ་དང་། ལྕི་བ་དང་འཇམ་པ་དང་འབྱར་བག་ཅན་
ཡིན་ནོ། །དུག་ཀྱང་རྣོ་སོགས་ཡོད་མོད་ཀྱི། སེམས་ལ་གནོད་པར་བྱེད་པ་ཡིན།
ནུས་པས་འཆི་བར་བྱེད་པས་ན། དུག་ནི་ལྷག་པར་མཐུ་ཆེའོ། །ཞེས་བྱ་ལ།
ཆང་གི་ཡོན་ཏན་རྣོ་བ་ལ་སོགས་པ་བཅུ་པོ་འདི་དག་གི་ནི་ཆང་འབའ་ཞིག་ཏུ་
མ་ཟད་ཀྱི། དུག་ལ་ཡང་ཡོད་མོད་ཀྱི་དེའི་ཁྱད་པར་ནི་སེམས་ལ་ལྷག་པར་་་་་
གནོད་ཅིང་འཁྲུལ་པར་བྱེད་པའི་རང་བཞིན་ཅན་གྱི་ནུས་པ་དུག་ལ་ཡོད་པས་
ན་གང་གིས་འཆི་བར་བྱེད་པར་འགྱུར་བ་དེ་ལྟ་བུའི་ནུས་པ་དུག་ལ་ཡོད་པའི་་
ཕྱིར་དུག་གི་ནུས་པ་ཆང་ལས་ལྷག་པར་མཐུ་ཆེ་ཞིང་ནུས་པ་ལྷག་པ་ཡིན་ནོ། །
ཆང་ནི་རྣོ་སོགས་ཡོན་ཏན་གྱི། མདངས་ཀྱི་ཡོན་ཏན་རྟུལ་བ་སོགས།
བཅུ་པོ་བཅུ་ཡིས་འཁྲུགས་བྱས་ནས། སེམས་ནི་སྒྱུར་བར་བྱེད་པ་ཡིན། ཞེས་བྱ་
བ་ལ། ཆང་གི་ཡོན་ཏན་རྣ་བ་ལ་སོགས་པ་བཅུས་མདངས་ཀྱི་ཡོན་ཏན་རྟུལ་བ་
ལ་སོགས་པ་བཅུ་པོ་ཟིལ་གྱིས་མནན་ཅིང་འཁྲུགས་པར་བྱས་ཤིང་ཀུན་ཏུ་་་་་་
འཁྲུགས་ནས་སེམས་ལ་སྒྱུར་ཞིང་རྣམ་པ་གཞན་དུ་གྱུར་པར་བྱེད་པ་ཡིན་ནོ། །
ར་རོ་དང་པོ་གཉིས་པ་ཡིས། བག་མེད་པ་ཡི་གནས་ལ་གནས། རྣམ་་་
རྟོག་ངན་བཅོམ་རྨོངས་པ་རྣམས། བདེ་བ་ཡིན་སྙམ་སེམས་པར་འགྱུར། ཞེས་
བྱ་བ་ལ། ར་རོ་བའི་ཤུགས་དང་པོ་དང་། ར་རོ་བའི་ཤུགས་གཉིས་པས་ནི།
བག་མེད་པའི་གནས་ལ་གནས་པ་སྟེ། བག་མེད་ཅིང་ཉེས་པ་སྤྱོད་པ་རྣམས་་་་
འབྱུང་བར་བྱེད་པའི་རྒྱུར་གྱུར་པ་ཡིན་ནོ། །དེ་ཉིད་ཀྱིས་ན་རང་གི་རྣམ་རྟོག་་
• 425 •



ངན་པ་བཅོམ་ཞིང་སེམས་ཀྱི་ཀུན་ཏུ་རྟོག་པས་བརླག་པར་གྱུར་པ་ཡིན་ལ། དེ་
ཉིད་ཀྱིས་ན་རྨོངས་པ་སྟེ། བྱ་བ་མ་ཡིན་པ་མི་བྱེད་པ་སྟེ། དེ་རྣམས་ནི་ར་རོ་་་
བའི་ཤུགས་དང་པོ་དང་། གཉིས་པའི་སྐབས་ལ་གནས་པ་ན་དེ་བདེ་བ་ཡིན་་་་
པར་ཤེས། ཤིན་ཏུ་བདེ་བ་ཁོ་ནར་འཛིན་གྱིས། དེ་ལྟ་བུའི་མཚན་ཉིད་ཅན་གྱི་
བདེ་བ་ཡིན་པར་ནི་མི་རྟོགས་སོ། །འདིར་ནི་བག་མེད་པ་ནི་ཚེ་ཕྱི་མའི་སྡུག་་་
བསྔལ་གྱི་རྒྱུ་ལས་མི་དགེ་བ་རྣམས་འབྱུང་བའི་རྒྱུ་ལ་བྱ་ལ། དེ་འབྱུང་བའི་་་་་
གནས་ལ་གནས་པ་ནི། ར་རོ་བའི་ཤུགས་དང་པོ་དང་གཉིས་པ་ལས་བྱུང་་་་་
ཡིན་ནོ། །ཞེས་བྱ་བའི་དོན་ཏོ། །འབྲིང་དང་ཆེན་པོའི་བར་གྱི་ཚེ། རྡུལ་དང་་་
མུན་པའི་རང་བཞིན་ཅན། གླང་ཆེན་ལྕགས་ཀྱུ་མེད་པ་ལྟར། རྨོངས་པས་མི་བྱ་
ཅི་ཡང་མེད། ཅེས་བྱ་བ་ལ། འབྲིང་དང་ཆེན་པོས་ཏེ། ར་རོ་བའི་ཤུགས་གཉིས་
པ་དང་གསུམ་པའི་བར་མཚམས་སུ་ཕྱིན་པའི་ཚེ། སྐྱེས་བུ་དེས་རྡུལ་དང་མུན་
པའི་རང་བཞིན་ཐོབ་པས་ན་མི་བྱ་བ་ཅི་ཡང་མེད་དེ། མི་དགེ་བ་ཐམས་ཅད་
མི་བྱ་བ་ཅི་ཡང་མེད་དོ། །རྡུལ་དང་མུན་པའི་རང་བཞིན་ཅན་རྨོངས་པས་ནི་་
སྐྱེས་བུའི་སྙིང་སྟོབས་ཅན་ནི་ནམ་ཡང་འདི་ལྟ་བུའི་གནས་སྐབས་ཅན་དུ་མི་་་
འགྱུར་རོ། །ཞེས་སྟོན་པ་ཡིན་ནོ། །
གླང་ཆེན་ལྕགས་ཀྱུ་མེད་པ་ལྟར། ཞེས་སྨོས་པ་ནི། རང་དབང་ཅན་དུ་
ཅི་དགར་ཡོད་པ་ཡིན་ཏེ། དཔེར་ན་གླང་པོ་ཆེ་མྱོས་པ་ལྕགས་ཀྱུ་མེད་པ་དག་་་
གིས་མི་སྲུན་པའི་སྤྱོད་པ་ཐམས་ཅད་སྟོན་པར་བྱེད་དང་འདྲ་བར་ར་རོ་བ་་་་་
འབྲིང་དང་ཆེན་པོའི་བར་ཚིགས་སུ་ཕྱིན་པའི་སྐྱེས་བུ་རྨོངས་པ་ནི་སྡིག་པ་མི་་་
དགེ་པའི་ལས་ཅི་ཡང་མི་བྱ་བ་མེད་དོ། །ཐམས་ཅད་བྱེད་དོ་ཞེས་བྱ་བའི་དོན་
ཏེ། འདི་ཁ་ན་མ་ཐོ་བའི་གནས། འདི་ནི་ཚུལ་ཁྲིམས་འཆལ་པའི་གཞི། ཞེས་བྱ་
• 426 •



བ་ལ། ར་རོ་བ་འབྲིང་དང་ཆེན་པོའི་བར་ཚིག་འདི་ནི་ཁ་ན་མ་ཐོ་བ་སྟེ་སྨད་་་
པར་བྱ་བ་ཡིན་པས་བརྗོད་ཀྱིས་མི་ལང་བའི་སྡིག་པ་རྣམས་ཀྱི་གནས་དང་།
བཞི་པ་ནི་འདི་ཡིན་ནོ། །ཡང་འདི་ནི་ཚུལ་ཁྲིམས་འཆལ་ཞིང་བསླབ་པ་ཉམས་
པའི་གནས་སམ་གཞི་ཡང་འདི་ཉིད་ཡིན་ནོ། །འདི་ནི་ངན་འགྲོར་འགྲོ་བའི་ལམ།
མང་པོ་སྟོན་པར་བྱེད་པ་ཡིན། ཞེས་བྱ་བ་ལ། ར་རོ་བའི་གནས་སྐབས་ཀྱི་ཁྱད་
པར་འདི་ཉིད་ནི་ངན་སོང་གསུམ་དུ་འགྲོ་བའི་དུ་མའི་རྒྱུ་ཡིན་ཅིང་ལམ་མང་པོ་
དེ་དག་ཏུ་འཁྲིད་ཅིང་སྟོན་པར་བྱེད་པའི་སློབ་དཔོན་ཡིན་ནོ། །
ར་རོ་གསུམ་པའི་ཚེ་ན་ནི། སེམས་མེད་པར་ནི་རོ་ལྟར་ཉལ། ཞེས་བྱ་བ་
ལ། ར་རོ་བའི་ཚུལ་ཆེན་པོར་ཕྱིན་ཅིང་དེ་ལ་གནས་པའི་ཚེ་ན་ནི། སེམས་མེད་
པར་རོ་ལྟར་ཉལ་ཏེ། ཐོ་ཡོར་རམ་རྩིག་པའམ་མི་རོ་དང་འདྲའོ་ཞེས་བྱ་བའི་་་
དོན་ཏོ། །ཉེས་པའི་བདག་ཉིད་ཤི་བ་ལས། ཤིན་ཏུ་མ་རུངས་གནས་སྐབས་ཐོབ།
ཅེས་བྱ་བ་ལ། ཉེས་པའི་བདག་ཉིད་ཅན་དེའི་ཤི་བ་བས་ཀྱང་ཆེས་ཐུ་བའི་མ་་
རུངས་པའི་གནས་ཐོབ་པར་འགྱུར་རོ། །
ཆོས་དང་ཆོས་མིན་བདེ་དང་སྡུག དོན་དང་དོན་མིན་ཕན་དང་གནོད། །
གང་ལ་ཆགས་པས་མི་ཤེས་པ། དེ་ལ་མཁས་པས་ཇི་ལྟར་བརྟེན། ཞེས་བྱ་བ་ལ།
གང་ལ་ཆགས་ཞིང་མངོན་པར་ཞེན་ན། ཆོས་དང་ཆོས་མ་ཡིན་པ་ལ་སོགས་པ་
ཤེས་ཤིང་རྟོགས་པར་མི་འགྱུར་བའི་ཆང་དེ་ལ་མཁས་པ་བློ་དང་ལྡན་པས་ཇི་་་
ལྟར་བརྟེན་པར་བྱ་སྟེ། རྟེན་པར་མི་བྱའོ། །ཞེས་བྱ་བར་སྦྱར་རོ། དེ་ལ་ཆོས་ནི་
སྦྱིན་པ་བཏང་བ་དང་། དཀོན་མཆོག་མཆོད་པ་ལ་སོགས་པའོ། །ཆོས་མ་ཡིན་
པ་ནི་སྲོག་གཅོད་པ་ལ་སོགས་པའི་སྡིག་པ་བྱེད་པའོ། །བདེ་བ་ནི་མཐོ་རིས་ལ་
སོགས་པའི་བདེ་བའོ། །སྡུག་བསྔལ་ནི་སེམས་ཅན་དམྱལ་བ་ལ་སོགས་པའི་སྡུག་
• 427•



བསྔལ་ལོ། །དེ་ནི་རྒྱལ་པོས་ཁྲིམས་སུ་བྱ་བའམ། དོན་དུ་སྒྲུབ་པར་བྱ་བའོ། །
དོན་མ་ཡིན་པ་ནི་གཞུང་ལུགས་འཆོལ་པའོ། །ཕན་པ་དང་གནོད་པའི་བྱ་བ་་་
དང་བྱ་བ་མིན་པ་སྟེ། དེ་དག་གི་བྱེ་བྲག་མི་ཤེས་པའོ། །
ཆང་ལས་མྱོས་འཇིག་མྱ་ངན་དང་། ཁྲོ་དང་སྲོག་དང་འབྲལ་བ་གནས།
སྨྱོ་བྱེད་མྱོས་དང་བརྒྱལ་བར་བྱས། བརྗེད་བྱེད་བཅས་པ་ཀུན་སོགས་ནད།
ཅེས་བྱ་བ་ལ། ཆང་ལ་ནི་མྱོས་པ་ལ་སོགས་པའི་གནས་ཏེ། དེ་དག་གི་རྒྱུ་ཡིན་་
པའི་ཕྱིར་རོ། །ཀུན་སོགས་ནད་ཅེས་བྱ་བ་ནི། འོག་ནས་བཤད་པའི་ནད་རོ་
དང་འདྲ་བར་བྱེད་པ་སྟེ། མིང་གི་རྣམ་གྲངས་སུ་ལྟུང་བར་བྱེད་པ་ཞེས་ཀྱང་་་་
བྱའོ། །གང་དུ་དྲན་པ་ཉམས་གཅིག་ཡོད། དེས་ནི་མི་དགེ་ཐམས་ཅད་འབྱུང་།
ཞེས་བྱ་བ་ལ། མང་དུ་སྨྲས་པས་ཅི་ཞིག་བྱ་སྟེ། གང་དུ་ཆང་གང་ལ་དྲན་པ་་་་
ཉམས་པ་གཅིག་ཏུ་ཡོད་པ་དེར་ནི་དངོས་པོ་གང་དང་གང་དག་ཡོད་པ་ཐམས་
ཅད་མི་དགེ་བའི་ཚུལ་ཐམས་ཅད་འབྱུང་ཞིང་ཆོས་མ་ཡིན་པ་ཉིད་དུ་འགྱུར་རོ།།
མི་འཕྲོད་ཟས་ནི་ཟོས་པས་ཀྱང་། ནད་དམ་ཡང་ན་འཆི་བར་འགྱུར། ཞེས་བྱ་་
བ་ལ། གང་གི་ཕྱིར་མི་འཕྲོད་པའམ། མི་རིགས་པར་སྦྱར་བའི་ཟས་ཟོས་པས།
ཟས་དེ་སྲོག་གི་རྟེན་ཡིན་ཡང་ནད་ཉིད་སྐྱེད་པར་འགྱུར་པའམ། འཆི་བར་་་་་
འགྱུར་བ་ཡིན་ན། ཆང་ལྟ་སྨོས་ཀྱང་ཅི་དགོས། ཆང་གི་སྡེ་ཚན་གསུམ་བློ་བརྟན།
ངོ་ཚ་སོགས་ཀྱང་འཇིག་པར་བྱེད་ཅེས་བྱ་བའོ། །
ཡང་ཆང་གི་ཉེས་དམིགས་ནི་ཤས་ཆེར་བསྟན་པས་སྡེ་ཚན་གསུམ་ལ་་་
སོགས་པ་ཉམས་ཤིང་འཇིག་པར་བྱེད་པ་ཡིན་ཏེ། སྡེ་ཚན་གསུམ་ནི། སྐྱེས་བུ་
རྩ་བར་བྱེད་པའི་ཆོས་དང་ནོར་དང་འདོད་པའོ། །བློ་ནི་ཤེས་རབ་བོ། །ཉམས་
སྟོབས་ལྡན་དང་ཟས་ཟོས་དང་། ཟས་ཆེར་ཟ་དང་སྣུམ་བག་ཟ། སྙིང་སྟོབས་་་
• 428 •



ལང་ཚོར་ལྡན་པ་དང་། རྟག་ཏུ་ཆང་འཐུང་དེ་རིགས་སྐྱེ། ཚིལ་དང་བད་ཀན་
ཤས་ཆེ་ལ། རླུང་དང་མཁྲིས་པའི་ཤས་ཆུང་དང་། མེ་དྲོད་ཆེ་ཞིང་བརྟན་པ་་་
རྣམས། ཤས་ཆེར་ར་རོར་མི་འགྱུར་རོ། །ཞེས་བྱ་བ་ལ། སྐྱེས་བུ་སྟོབས་དང་་་་
ལྡན་ཞིང་ཉམ་འཚག་བཟང་བ་དག་གིས་ཆང་འཐུང་བ་ན་ཤས་ཆེར་ར་རོ་བར་
མི་འགྱུར་ཞིང་དེའི་འགྱུར་བ་མི་སྐྱེའོ། །ཡང་དེ་བཞིན་ཁ་ཟས་ལེགས་པར་ཟོས་
ཟིན་པའི་རྗེས་ལ་འཐུང་བ་དང་། ཟས་ཆེར་ཟ་ཞིང་མང་དུ་ཟོས་པ་དང་། སྣུམ་
བག་དང་ལྡན་པའི་ཟས་ཟོས་པ་དང་། རང་བཞིན་གྱི་སྙིང་སྟོབས་ཆེ་བ་དང་།
ལང་ཚོ་དང་ལྡན་ཞིང་དར་ལ་བབ་པ་དང་། རྟག་ཏུ་ཆང་འཐུང་ཞིང་གོམས་པ་
དང་། དེའི་རིགས་ལས་སྐྱེས་པ་སྟེ། ཆང་འཐུང་ཞིང་སྲེད་པའི་རིགས་བརྒྱུད་དུ་
འབྱུང་བ་དང་། བད་ཀན་དང་ཚིལ་གྱི་ཤས་ཆེ་ཞིང་ཡང་བ་དང་། རླུང་དང་་་་
མཁྲིས་པའི་ཤས་ཆུང་ཞིང་བརྟན་པ་སྟེ་དེ་ཐམས་ཅད་ཀྱིས་ཆང་འཐུངས་སུ་་་་
ཟིན་ཀྱང་ར་རོ་བར་མི་འགྱུར་རོ། །
དེ་ལས་ལྡོག་དང་ཆང་དད་ཅན། ཁྲོས་དང་ཆང་རྩུབ་སྐྱུར་ཤས་ཆེ། མ་
ཞུར་བཅས་དང་མང་འཐུང་པ། གང་ཡིན་ཤས་ཆེར་ར་རོར་འགྱུར། ཞེས་བྱ་བ་
ལ། དེ་ལྟར་ཇི་སྐད་བསྟན་པ་ལས་གོ་ལྡོག་ཉམས་སྟོབས་ཆུང་བ་དང་། ཁ་ཟས་
མ་ཟོས་པ་དང་ཁ་ཟས་ཉུང་དུ་ཟོས་པ་དང་རྩུབ་བག་ཟོས་པ་དང་སྙིང་སྟོབས་་
ཆུང་བ་དང་། དར་ལ་བབ་པ་ལས་ཡོལ་བ་དང་། རྟག་ཏུ་ཆང་མ་འཐུང་པ་་་་
དང༌། ཆང་འཐུང་བའི་རིགས་སུ་མ་སྐྱེས་པ་དང་། ཚིལ་དང་བད་ཀན་ཟད་པ་
དང་། རླུང་དང་མཁྲིས་པ་ཆས་ཆེ་བ་དང་། ཁོང་པའི་མེ་དྲོད་ཆུང་ཞིང་མི་་་་
བརྟན་པ་དག་ནི། ཤས་ཆེར་ཆང་འཐུངས་ན་ར་རོ་བར་འགྱུར་རོ། །ཡང་དེ་་་
བཞིན་དུ་ཆང་དད་ཅན་དེ་ཆང་ལ་སྲེད་ཅིང་ཡིད་སྟོན་པ་དང་། ཁྲོས་ཤིང་་་་་་
• 429，



འཁྲུག་པ་དང་། ཆང་སྐྱུར་ཞིང་རྩུབ་པའི་ཤས་ཆེ་བ་དང་། དེ་བཞིན་དུ་མ་ཞུ་་
བ་སྟེ། དེ་སྔ་ཞག་འཐུང་པའི་ཆང་མ་ཞུ་བའི་རྗེས་ལ་འཐུང་པ་དང་། དེ་བཞིན་
དུ་ཤིན་ཏུ་མང་དུ་འཐུངས་པས་ཤིན་ཏུ་ར་རོ་བར་འགྱུར་རོ། །རླུང་མཁྲིས་བད་
ཀན་ཀུན་ལས་བྱུང་། ཆང་ནད་རྣམ་པ་བཞིར་འགྱུར་རོ། །ཞེས་བྱ་ལ། རླུང་ལ་
སོགས་པའི་ནད་གཞི་རེ་རེ་དང་ཀུན་འདུས་པ་ལས་གཅིག་ཏེ། ཆང་ནད་རྣམ་
པ་བཞིར་འགྱུར་རོ། ། །
ཀུན་ཀྱང་ཀུན་ལས་སྐྱེད་མོད་ཀྱིས། ཤས་ཆེ་བ་ལས་མིང་དུ་བཏགས།
ཞེས་བྱ་ལ། ཆང་ནད་ཀུན་ཀྱང་ཉེས་པ་གསུམ་ཅར་ལས་བྱུང་མོད་ཀྱི་འོན་ཀྱང་
ནད་ཀྱི་གཞི་གང་དང་གང་ཤས་ཆེ་བ་དེ་དང་དེ་ལས་ཕྱེ་སྟེ། མིང་དུ་བཏགས་
པ་ཡིན་ནོ། དེ་རྣམས་ཀྱི་ནི་སྤྱིའི་མཚན་ཉིད། རྨོངས་དང་སྙིང་ནི་ན་བ་དང་། །
འཁྲུ་ཞིང་རྟག་ཏུ་སྐོམ་དད་ཆེ། ཚ་གྲང་རིམས་འདེབས་ཡི་ག་འཆུས། མགོ་བོ་་
རྩིབ་རུས་ན་དང་འདར། གནད་འཇིག་ལྟག་པ་ན་བ་དང་། བརླ་རེངས་རབ་་
རིབ་ཁྱེར་བ་དང་། ལུད་པ་དབུགས་མི་བདེ་གཉིད་མེད། རྔུལ་ཆེར་འབྱུང་ཞིང་
བཤང་བ་འགག སྐྲངས་ཞིང་སེམས་ནི་འཁྲུལ་བ་དང༌། སླ་ཞིང་རློན་པ་བྱེད་པ་
དང་། མགོ་འཁོར་རྨི་ལམ་ངན་མཐོང་བའོ། །ཞེས་བྱ་བ་ལ། ཆང་ནད་དེ་་་་་
རྣམས་ཀྱི་སྤྱིའི་མཚན་ཉིད་རྣམ་པར་དབྱེ་བ་མེད་པར་ཐུན་མོང་གི་རྟགས་ནི་་་
འདི་དག་ཡིན་ཏེ། སེམས་རྨོངས་ཤིན་ཏུ་བླུན་བག་ཏུ་འགྱུར་བ་དང་སྙིང་ནི་ན་
ཞིང་འཕར་བ་དང་། འཁྲུ་ཞིང་བཤང་བ་སླ་བ་དང་། རྟག་པར་རྒྱུན་མི་འཆད་
པར་སྐོམ་དད་ཆེ་བ་དང་། རིམས་ཚ་བ་དང་གྲང་བའི་བག་དག་གིས་བཏབ་་་
པར་འགྱུར་བའམ། ཡང་ན་ཚ་གྲང་སྟེ། མཁྲིས་པ་དང་བད་ཀན་གྱི་མཚན་ཉིད་
དང་ལྡན་པར་འགྱུར་བ་དང་། མགོ་བོ་ལ་སོགས་པ་ན་བ་དང་། ལུས་འདར་་་
• 430 •



ཞིང་འགུལ་བ་དང་། གནད་རྣམས་འཇིག་ཅིང་འགྱེལ་བ་སྙམ་དུ་སེམས་པ་དང་།
ལྟག་པའི་ཕྱོགས་ན་ཞིང་ཟུག་པ་དང་། བརླ་རེངས་ཤིང་འགྱུར་བ་མི་བདེ་བ་་་
དང་། མིག་རབ་རིབ་ཁྱེར་ཞིང་མི་གསལ་བ་དང་ལུད་པ་ལ་སོགས་པ་འབྱུང་བ་
དང་། སེམས་འཁྲུལ་ཞིང་ཉམས་པ་ལ་སོགས་པའོ། །ཞེས་དང་། །
ཡང་དེ་ཉིད་ལས། སྟོབས་དང་དུས་དང་ཡུལ་དང་གོམས་པ་དང་། །
རང་བཞིན་གྲོགས་དང་ན་ཚོད་ནད་རྣམས་ནི། ལེགས་བརྟག་དེ་དང་རྗེས་་་་་
མཐུན་གང་ཞིག་འཐུང་། དེ་ནི་བདུད་རྩི་འཐུང་དང་མཚུངས་པ་ཡིན། ཞེས་བྱ་
བ་ལ། ལུས་ཀྱི་ཉམས་སྟོབས་དང་དུས་ལ་སོགས་པའི་མཚན་ཉིད་དམ། རང་་་་
བཞིན་བློས་ལེགས་པར་བརྟག་_རྟོགས་ཤིང་སོ་སོར་ཕྱེ་ནས་དེ་དང་མཐུན་པ་
སྟེ། དེ་དང་འཚམས་པར་སྐྱེས་བུ་གང་ཞིག་ཆང་རན་ཅིང་དུས་ལ་བབ་པར་་་་
འཐུང་བ་དེ་ནི་བདུད་རྩི་འཐུང་པ་དང་མཚུངས་པ་ཡིན་ཏེ། སྐྱེས་བུ་རིག་པ་་་
དང་ལྡན་པས་འཐུང་པས་གནོད་པ་མེད་ཅིང་ལུས་བདེ་བར་བྱེད་པའི་རྒྱུ་ཡིན་
པའི་ཕྱིར་རོ། །ཞེས་བཤད་ཅིང་། །
ཆང་གི་གསར་རྙིང་དང་སོ་སོའི་རྒྱས་བཤད་དང་ཡང་ལྕི་སོགས་སྟོན་པ་
ནི། གསར་པ་ལྕི་ཞིང་རྙིང་པ་ཡང་བ་ཡིན། །གསར་འཇམ་ཕོ་བའི་་་་༌་
དྲོད་སྐྱེད་འཇུ་བ་སླ། །གྲོ་ཆང་འབྲས་ཆང་ནས་ཆང་གོང་མ་ལྕི། །སོ་བ་
སྲེ་ད་ཡོས་ཆང་ཡང་བ་ཡིན། །ཚ་སྐྱུར་ཁྲག་མཁྲིས་སྐྱེད་ཅིང་བད་ཀན་
སེལ། །ཞེས་པའོ། །ཆང་རྣམས་ནི་གསར་པ་ལྕི་ཞིང་གྱོང་བ་ལ་སོགས་པའི་ཆང་
རྙིང་པ་ཡང་བ་ཡིན་ལ། ཆང་གསར་འཇམ་གྱིས་ཕོ་བའི་མེ་དྲོད་སྐྱེད་ཅིང་འཇུ་
བ་སླ་བ་ཡིན་ཏེ། གྲོའི་ཆང་དང་འབྲས་ཀྱི་ཆང་དང་ནས་ཀྱི་ཆང་རྣམས་གོང་མ་
གོང་མ་ཡང་ཞིང་ཕྱི་མ་ཕྱི་མ་ལྕི་བ་ཡིན་ལ། སོ་བ་དང་སྦེ་ད་དང་ཡོས་ཀྱི་ཆང་་
• 431 •



རྣམས་རིམ་པས་ཡང་བ་ཡིན་ནོ། །
ཚ་བ་དང་སྐྱུར་བས་ཁྲག་མཁྲིས་སྐྱེད་ཅིང་བད་ཀན་སེལ་བར་བྱེད་དེ།
མདོ་གནས་ལེའུ་ལྔ་པའི་འགྲེལ་པ་ཟླ་ཟེར་ལས། ཚ་ནི་ཁྲག་མཁྲིས་བད་ཀན་དག
འཇུ་ཞིང་རླུང་ནི་སྙོམས་བྱེད་ལ། རབ་ཏུ་ཚ་ཞིང་རྣོ་རྩུབ་འགྱུར། ཡིད་འོང་ཡི་
ག་འབྱེད་ཅིང་འཁྲུ། དྲོད་སྐྱེད་རེག་ན་བསིལ་བ་དང་། སྐྱ་རྦབ་སྲིན་སེལ་མིག་་
ལ་གནོད། ཅེས་བྱ་བ་ནི། ཆང་ཐམས་ཅད་ཕལ་ཆེར་རོ་ལྔ་དང་ལྡན་པ་ཡིན་དུ་
ཟིན་ཀྱང་། དུས་ལས་ཡོལ་ཞིང་གཞན་དུ་འགྱུར་བ་ན། གང་གི་ཚེ་དེའི་མངར་
བ་ལ་སོགས་པའི་རོ་བཞི་ཡལ་ནས་རོ་སྐྱུར་བ་འབའ་ཞིག་ཤས་ཆེར་འཕེལ་ཞིང་
བདོ་བ་དེའི་ཚེ་དེ་ནི་ཚ་ཞེས་བྱ་བ་སྟེ། དེ་ཉིད་ཀྱི་ན་ཆང་ཐམས་ཅད་ནི་ཞུ་བའི་
རྗེས་སྐྱུར་བ་ཡིན་ནོ། །དེ་ཡང་ལུང་ལས། ཤིན་ཏུ་སྐྱུར་བ་ཚ་ཞེས་བྱ། ཞེས་་་་་
བཤད་པ་ཡིན་ནོ། །དེའི་ཕྱིར་ཆང་ཐམས་ཅད་ནི་དུས་ཡུན་རིང་མོ་མ་ལོན་པ་་
ཤིན་ཏུ་སྐྱུར་བར་འགྱུར་བ་ནི་ཚ་ཞེས་སྨན་དཔྱད་ཀྱི་ལུང་ལ་བརྟེན་པ་རྣམས་་་
ཟེར་རོ། །ཚ་དེ་ནི་ཁྲག་དང་མཁྲིས་པ་དང་བད་ཀན་འཇུ་བར་བྱེད་ཅིང་། རང་
གི་གནས་སུ་སྐྱོད་པར་བྱེད་དེ། ཐ་དད་པ་ལས་འདྲེས་པ་བྱེད་པ་ཡིན་པར་ཤེས་
པར་བྱའོ། །ཞེས་བཤད།
ཅེས་གསུངས་སོ། །ཞེས་པ་ནི་དེ་སྐད་ཅེས་ཟས་ཀྱི་ཚུལ་ཤེས་པར་བྱ་
བའི་ལེའུ་གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་ཟས་ཀྱི་ཚུལ་ཤེས་པར་བྱ་བའི་ལེའུ་སྟེ་བཅུ་དྲུག་
པའོ། །ཞེས་པ་སྟེ་ལེའུ་བཅུ་དྲུག་པ་རྒྱས་པར་བཤད་ཟིན་ཏོ། །
• 432 •



ལེའུ་བཅུ་བདུན་པ། ཟས་སྐོམ་བསྡམས་པ།
ད་ནི་ཟས་སྐོམ་བསྡམ་པར་བྱ་བ་སྟོན་པའི་ལེའུ་བཅུ་བདུན་པ་བཤད་་་་
པར་བྱ་སྟེ། དེ་ཡང་ལེའུ་འདི་གསུང་ཞིང་ཉན་པར་གདམས་པ་དང་།
གཞུང་དོན་དངོས་གཉིས་ལས། དང་པོ་ནི། དེ་ནས་ཡང་དྲང་སྲོང་རིག་
པའི་ཡེ་ཤེས་ཀྱིས་འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་་
ཉོན་ཅིག །ཅེས་པ་སྟེ་ལེའུ་བཅུ་དྲུག་པ་གསུངས་ཟིན་པ་དེ་ནས་ཡང་དྲང་་་
སྲོང་རིག་པའི་ཡེ་ཤེས་ཀྱིས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་
སོ། །ཀྱེ་ཞེས་བོས་ནས་དྲང་སྲོང་ཆེན་པོ་ཉོན་ཅིག་ཅེས་ལེའུ་བཅུ་བདུན་པ་་་
ཉན་པར་གདམས་པའོ། །
གཉིས་པ། གཞུང་དོན་དངོས་ལ་མདོར་བསྟན་དང་རྒྱས་བཤད།
མཇུག་བསྡུ་བ་དང་གསུམ་གྱི། མདོར་བསྟན་ནི། ཟས་སྐོམ་བསྡམ་བྱ་དུག་་
ལྡན་མི་འཕྲོད་ཟས། །འཕྲལ་དུ་སྲོག་འདོར་ཉེས་པ་འཁྲུག་ཕྱིར་བསྲུང་།
།ཞེས་པའི་དོན། ཟས་སྐོམ་གནོད་པར་གྱུར་པ་དག་བསྡམ་པར་བྱ་བ་ཡིན་ཏེ།
དུག་དང་ལྡན་པ་དང་མི་འཕྲོད་པའི་ཟས་མ་སྤངས་ན་འཕྲལ་དུ་སྲོག་འདོར་་་
བར་བྱེད་ཅིང་ཉེས་པ་འཁྲུག་པར་འགྱུར་བའི་ཕྱིར། གནོད་པའི་ཟས་སྐོམ་དེ་་
དག་བསྲུང་བར་བྱ་ཞེས་པའོ། ། །
གཉིས་པ། རྒྱས་པར་བཤད་པ་ལ་ཉེས་པ་མི་འབྱུང་བར་བྱ་བའི་ཕྱིར་་་
སྲོག་འཚོའི་སློབ་དཔོན་བསྟེན་པ་ནི། རྒྱལ་པོའི་ཕོ་བྲང་སྲོག་འཚོའི་སློབ་་་
དཔོན་བཞག དེ་ནི་ཟས་སྐོམ་དུག་ལས་ཐར་བར་འགྱུར། ཞེས་པའི་་་་
དོན། རྒྱལ་པོའི་ཕོ་བྲང་གི་ཉེ་འཁོར་ཏེ་ཐག་མི་རིང་པར་སྲོག་འཚོ་བའི་སློབ་་་
• 433 •



དཔོན་སྨན་པ་མཁས་པ་བཞག་པར་བྱ་སྟེ། དེ་ནི་ཟས་སྐོམ་གྱི་སྤྱོད་ལམ་ལ་་་་་
མཁས་པས་སློབ་པ་དང་ནད་བྱུང་ན་འཕྲལ་དུ་གསོ་བར་བྱེད་པས་ན། ཟས་་་་
སྐོམ་དུག་ལས་ཐར་བར་འགྱུར་ཞེས་པའོ། །
རྒྱས་པར་ནི་འདིའི་སྐབས་སུ། མདོ་གནས་ལེའུ་བདུན་པའི་འགྲེལ་པ་ཟླ་
ཟེར་ལས། རྒྱལ་པོའི་ཕོ་བྲང་ཉེ་འཁོར་དུ། སྲོག་འཚོའི་སློབ་དཔོན་བཞག་པར་
བྱ། །དེ་ལྟར་བྱས་པས་ཐམས་ཅད་དུ། ཐམས་ཅད་ལ་ནི་བསྲུང་བར་འགྱུར།
ཞེས་བྱ་བ་ལ། རྒྱལ་པོ་ནི་ས་བདག་གོ། །ཕོ་བྲང་ཉེ་འཁོར་ནི་རྒྱལ་པོའི་བཞུགས་
གནས་དང་འདབས་ཉེ་བར་རོ། །སྲོག་འཚོ་བའི་སློབ་དཔོན་ནི་སྨན་པ་སྟེ། སྨན་
པ་རྣམས་ཀྱི་མཆོག་ཏུ་གྱུར་པའོ། །དེ་ནི་བཞག་པར་བྱ་ཞེས་པ་ཕོ་བྲང་དང་ཉེ་
བ་ཁོ་ནར་བཞག་པར་བྱ་ཞིང་གནས་པར་བྱ་བ་སྟེ། དེར་དེའི་ཁང་པ་བྱའོ། །
ཞེས་བྱ་བའི་དོན་ཏོ། དེ་ལྟར་བྱས་པས་ཞེས་དེ་ལྟར་ཉེ་བར་བསྟེན་པར་གྱུར་་་་
པས་སྨན་པ་དེས་ཐམས་ཅད་དུ་ཐམས་ཅད་ལ་ཞེས་པ་ཟས་དང་སྐོམ་ལ་སོགས་
པ་རྣམས་བསྲུང་ཞིང་སྡོམ་པར་འགྱུར་རོ། །ཞེས་བྱ་བའི་དོན་ཏོ། །ཁྱད་པར་དུ་
ནི་ས་བདག་གིཟས་སྐོམ་དུག་ལས་བསྲུང་བར་བྱ། ཆོས་ལ་སོགས་དང་གང་་་་
འབྲེལ་བའི། འབྱོར་བདེ་དེ་ལ་རག་ལས་སོ། །ཞེས་བྱ་བ་ལ། ཁྱད་པར་དུ་ཞེས་
བྱ་བ་རབ་ཏུ་འབད་པས་ས་བདག་སྟེ། རྒྱལ་པོའི་ཟས་ལ་སོགས་པ་བསྲུང་ཞིང་
བསྡམ་པར་བྱའོ། །ཟས་དང་སྐོམ་ཞེས་བྱ་བ་ནི་ཉེ་བར་མཚོན་པ་ཙམ་དུ་ཟད་་
དེ་དེས་ནི་རྒྱལ་པོའི་ལོངས་སྤྱོད་དུ་དགོས་པའི་ན་བཟའ་དང་། གཟིམ་མལ་་་་
དང་། དྲི་དང་། ཕྲེང་བ་དང༌། རིན་ཆེན་ལ་སོགས་པ་དག་ཀྱང་དུག་ལ་་་་་་
བསྲུང་བར་བྱ་སྟེ། དེ་ཅིའི་ཕྱིར་ཞེ་ན། ཆོས་སྤྱོད་པ་དང་སོགས་པ་ཞེས་བྱ་བ་་་
ནོར་དང་། འདོད་པ་དང་། ཐར་པ་རྣམས་དང་གང་འབྲེལ་བའི་རྒྱུར་གྱུར་་་་་
• 434 •
，
。
。



པའི་སྐྱེ་དགུ་དང་། བདག་ཉིད་ཀྱི་འབྱོར་པ་དང་། བདེ་བ་ནི་རྒྱལ་པོ་དེ་ལ་་་་་
རག་ལས་ཤིང་། དེའི་ཁ་ན་ལུས་པ་ཡིན་ནོ། །ཞེས་བཤད།
༡ སྦྱར་དུག་བརྟག་པ།
སྦྱར་དུག་ལ་སོགས་པ་བརྟག་ནས་སྤང་བར་བྱ་བ་སྟོན་པ་ནི། དུག་་་་
ལྡན་ཟས་དེ་ཁ་དོག་དྲི་རོ་ལྡོག། །མེར་བསྲེགས་དུ་བ་རྨ་བྱའི་མགྲིན་་་
འདྲ་འབྱུང་། །མེ་ལྕེ་གཅིག་ཏུ་འཁྱིལ་ཞིང་མེ་སྟག་བརྒལ། །མཐོང་ན་
བྱ་རོག་སྐད་(འབྱིན་)རྨ་བྱ་དགའ། །ཁྱི་ལ་བྱིན་ན་ལྟོ་བར་བྲོས་ནས་་
སྐྱུག། །ཅེས་པའི་དོན། ཟས་ཐེ་ཚོམ་ཅན་ལ་བརྟག་པར་བྱ་སྟེ། སྦྱར་དུག་དང་
ལྡན་པའི་ཁ་ཟས་གང་ཡིན་པ་དེ་སྔར་གྱི་ཟས་ལས་ཁ་དོག་དང་དྲི་དང་རོ་ལྡོག་
པ་སྟེ་མི་འདྲ་བར་འགྱུར་བ་དང་། མེས་བསྲེགས་ན་དེའི་དུ་བ་ནི་རྨ་བྱའི་་་་་
མགྲིན་པའི་ཁ་དོག་དང་འདྲ་བ་སྔོ་དམར་དུ་འབྱུང་བ་དང་། མེ་ལྕེ་གཅིག་ཏུ་་
འཁྱིལ་ཞིང་མེ་སྟག་བརྒལ་བ་སྟེ་འཐོར་ལ། ཟས་དེ་མཐོང་བས་བྱ་རོག་སྐད་་་་
འདོན་ཅིང་རྨ་བྱ་དགའ་བ་དང་། ཁྱི་ལ་བྱིན་ན་ལྟོ་བར་དྲོས་པ་ཙམ་ནས་སྐྱུག་
པར་འགྱུར་ཞེས་པའོ། །
རྒྱས་པར་ནི། འདིའི་སྐབས་ཀྱི་མདོ་གནས་ལེའུ་བདུན་པའི་འགྲེལ་པ་ཟླ་
ཟེར་ལས། ཤ་ཁུ་རི་མོ་སྔོར་སྣང་ཞིང་། འོ་མ་ཟངས་མདོག་ཞོ་དྲི་མ། དར་བ་ལ་
ནི་སེར་དང་མནག མར་ཁུ་ཆུ་དང་འདྲ་བར་སྣང་། ཆང་དང་ཆུ་ནག་སྦྲང་རྩི་
ལ། ལྗང་ནག་ཏིལ་མར་དག་ལ་དམར། ཞེས་བྱ་བ་ལ། ཤ་ཁུ་ནི་ཤ་ལས་བྱས་་་
པའི་ཁུ་བ་སྟེ། དེ་དུག་གིས་སྦག་པར་གྱུར་ན་རི་མོ་སྔོན་མོར་སྣང་བར་འགྱུར་རོ།།
འོ་མ་ལ་དུག་གིས་སྦགས་ན་ནང་ཟངས་ཀྱི་མདོག་ལྟ་བུར་སྣང་བར་འགྱུར་རོ། །
ཞོ་ལ་དུག་ཡོད་ན་རི་མོ་དྲི་མ་ཅན་སྣང་བར་འགྱུར་རོ། །དར་བ་ལ་དུག་ཡོད་ན་
• 435 •



རི་མོ་སེར་པོ་དང་ནག་པོར་སྣང་བར་འགྱུར་རོ། །མར་དུག་དང་འདྲེས་ན་རི་
མོ་ཆུ་དང་འདྲ་བར་སྣང་བར་འགྱུར་རོ། །ཆང་དང་ཆུ་ལ་དུག་ཡོད་ན་གནག་་
ཅིང་སྣག་ཚ་ལྟར་སྣང་བར་འགྱུར་རོ། །སྦྲང་རྩི་ལ་དུག་ཡོད་ན་ནི་ལྗང་ཁུར་་་་་
སྣང་ཞིང་སྔོ་བསངས་སུ་སྣང་བར་འགྱུར་རོ། །ཏིལ་མར་ལ་དུག་ཡོད་ན་ནི་རི་་
མོ་དམར་ཞིང་ཟངས་ལྟར་སྣང་བར་འགྱུར་རོ། །ཤིང་ཐོག་མ་སྨིན་སྨིན་པ་སྣང་།
སྨིན་པ་དག་ནི་ཡོངས་སུ་འདྲུལ། ཞེས་བྱ་བ་ནི། ཤིང་ཐོག་མ་སྨིན་པའི་དུས་་་
དུག་གིས་སྦགས་ན་སྨིན་པ་ལྟར་སྣང་བར་འགྱུར་ལ། ཤིང་ཐོག་སྨིན་པ་རྣམས་
ལ་དུག་གིས་སྦགས་ན་ཡོངས་སུ་འདྲུལ་ཞིང་རུལ་བར་འགྱུར་རོ། །ཁ་ཟས་རློན་
དང་སྐམ་པ་དག །རྙིང་ཞིང་མདོག་ནི་ཉམས་པར་འགྱུར། ཞེས་བྱ་བ་ལ། ཁ་་་
ཟས་རློན་པ་ལ་དུག་གིས་སྦགས་ན་ནི་རྙིང་པར་འགྱུར་ལ། ཁ་ཟས་སྐམ་པོ་དག་
ལ་དུག་གིས་སྦགས་ན་ནི་མདོག་ཉམས་ཤིང་ཁ་དོག་དང་བྲལ་བར་འགྱུར་རོ། །
འདིར་ཚིག་གཉིས་གོ་རིམས་སྦྱར་བར་བྱའོ། ། །
སྙི་བ་དང་ནི་སྲ་བ་དག རེག་པ་གོ་ནི་ལྡོག་པར་འགྱུར། ཞེས་བྱ་བ་ལ།
རྫས་སྙི་བ་རྣམས་དང་དེ་བཞིན་དུ་སྲ་བ་དག་ཏུ་འགྱུར་བ་སྦགས་ན་རེག་པ་གོ་
ལྡོག་པར་འགྱུར་རོ། །སྙི་བ་ནི་སྲ་བར་འགྱུར་སྲ་བ་ནི་སྙི་བར་འགྱུར་ཏེ་འདི་ནི་
རེག་པའི་གོ་ལྡོག་པའོ། །ཞེས་པ་དང་། དེ་ལྟར་ན་རོ་དང་བྲལ་བ་ནི་རོ་མི་ཞིམ་
པའམ་ཕྱིན་ཅི་ལོག་གི་རོ་དང་ལྡན་པར་འགྱུར་བའི་དོན་ཏོ། །ཞེས་དང་། དུག་
ལྡན་ཟས་ནི་མེས་བསྲེགས་ན། མེ་ལྕེ་གཅིག་འཁྱིལ་མེ་སྟག་བརྒལ། དུ་བ་རྨ་བྱའི་
མགྲིན་འདྲ་འབྱུང༌། མེ་ལྕེ་མི་འབར་འབར་ཡང་མནན། སྦྲང་མས་ཟོས་ན་འཆི་
བར་འགྱུར། བྱ་རོག་གིས་ཟོས་སྐད་ངན་འགྱུར། འདི་ནི་ནེ་ཙོ་ད་རུ་ཧ། རི་་་་
སྐེག་གིས་མཐོང་ཅ་ཅོ་འབྱིན། ངང་པས་ཟོས་ན་རྡེག་འཆོས་ལ། ཤང་ཤང་ཏེའུ་
• 436 •



ན་བར་འགྱུར། སྲེག་པ་མིག་ནི་མི་ཆགས་བྱེད། ཁྲུང་ཁྲུང་དག་ནི་འཛུར་བར་་
འགྱུར། ཕུག་རོན་ཁུ་བྱུག་བྱ་གག་དང་། དུར་པས་ཟོས་ན་འཆི་བར་འགྱུར། བྱི་
ལ་སྐྱོ་ཞིང་འདོར་བར་འགྱུར། སྤྲེའུ་མི་གཙང་འདོར་བར་བྱེད། རྨ་བྱས་དེ་་་་་་
མཐོང་དགའ་བར་འགྱུར། དུག་གི་དབལ་ནི་ཉམས་པར་འགྱུར། ཞེས་བཤད།
ཤ་ལ་དུག་ཡོད་པའི་རྟགས་སྟོན་པ་ནི། ཤ་ལ་དུག་ཡོད་དམར་ཞིང་
ལྕགས་མི་ལེན། །སྦོས་ཤིང་ཆང་སྦྱར་མིག་བདུགས་ཚ་ཞིང་འཁྲུག །
ཅེས་པའི་དོན། ཤ་ལ་དུག་ཡོད་ན་མདོག་ཚད་ལས་དམར་ལ་གྲི་སོགས་ཀྱིས་་་་
བཅད་ན་ལྕགས་ལ་མི་ལེན་པ་སྟེ་མི་འགོས་པ་དང་། ཤ་ཅུང་ཟད་སྦོས་པར་་་་་
འགྱུར་ཞིང་ཤ་དེ་ཆང་ལ་སྦྱར་ནས་མིག་ལ་བདུགས་ན་ཚ་ཞིང་འཁྲུག་པར་་་་་
འགྱུར་རོ། ཤ་གཤག་པའི་བར་དུ་ཟངས་གཡའ་མེད་པ་བཅུག་ནས་ཞག་གཅིག་
ལོན་པ་དང་ནག་པོར་སོང་ན་དུག་ཡོད་པར་ངེས་སོ། །
སྦྱར་དུག་གཏོང་མིའི་ལུས་ཀྱི་རྣམ་འགྱུར་ལ་བརྟག་པ་ནི། དུག་སྟེར་་་
ཕྱག་ཚང་མི་དེ་ཁ་སྐམ་ཞིང༌། །རྡུལ་ཞིང་འདར་ལ་སྐྲག་ཅིང་འདུག་མི་
ཚུགས། །གནོང་བག་གིས་ནི་ཕྱོགས་སུ་བལྟ་བར་བྱེད། །ཅེས་པའི་དོན།
སྦྱར་དུག་སྟེར་བའི་ཕྱག་ཚང་གི་མི་དེ་ཁ་སྔོ་ལ་སྐམ་ཞིང་ལུས་ཚ་བས་རྡུལ་ཞིང་
འདར་ལ་རང་གི་ཉེས་པའི་དོགས་པས་སྐྲག་ཅིང་བྲེད་པས་ས་གཅིག་ཏུ་འདུག་
མི་ཚུགས་པ་དང་གནོང་ཡོད་པའི་བག་གིས་ནི་དེའི་ཕྱོགས་སུ་བལྟ་བར་བྱེད་པ་
ལས་ཤེས་པར་བྱ་ཞེས་པའོ། །
མཇུག་བསྡུ་བ་ནི། ཤེས་ནས་ཀུན་ལ་གནོད་པར་འགྱུར་ཕྱིར་་་་
འདོར། །ཞེས་པའི་དོན། རྟགས་རྣམས་དེ་ལྟར་ཤེས་ནས་ཀུན་ལ་གནོད་པར་
འགྱུར་བའི་ཕྱིར་ཟས་ངན་པ་དེ་དག་འདོར་བར་བྱ་ཞེས་པའོ། །འདིའི་སྐབས་
• 437 •



སུ་མདོ་གནས་ལེའུ་བདུན་པའི་འགྲེལ་པ་ཟླ་ཟེར་ལས། དེ་ལྟར་ཟས་ནི་དུག་་་
ལྡན་པར། ཤེས་ཤིང་ཅི་ནས་དེ་ཡི་ནི། སྲོག་ཆགས་ཕྲ་མོ་ཡན་ཆད་ལའང་།
གནོད་མི་འགྱུར་བར་འབད་དེ་དོར། ཞེས་བཤད། །
༢ གྱུར་དུག་བརྟག་པ།
གྱུར་དུག་གི་ཚུལ་སྟོན་པ་ནི། ཁ་ཟས་མི་འཕྲོད་ཟོས་པ་སྦྱར་དུག་་་
མཚུངས། །ཞེས་པའི་དོན། ཁ་ཟས་མི་འཕྲོད་པ་ཟོས་པ་སྦྱར་དུག་བྱུང་བ་དང་
མཚུངས་པའི་ནད་འབྱུང་བར་འགྱུར་རོ། །ཞེས་མདོར་བསྟན།
མི་འཕྲོད་པའི་ཚུལ་ཇི་ལྟར་ཡིན་ཞེ་ན། ཞོ་མ་ཆགས་དང་ཆང་་་་
གསར་མི་འཕྲོད་དོ། །ཉ་ཡི་ཤ་དང་འོ་མ་འཕྲོད་པ་མིན། །དེ་བཞིན་འོ་
མ་ཤིང་ཐོག་གཉིས་མི་འཕྲོད། །བྱ་ཡི་སྒོ་ང་ཉ་ཡི་ཤ་མི་འཕྲོད། །སྲན་་
མའི་ཚོད་མ་བུ་རམ་ཞོ་མི་འཕྲོད། །ཤ་མོ་ཡུངས་དཀར་མར་ལ་བརྔོས་
པ་དང། །ཁྱིམ་བྱའི་ཤ་དང་ཞོ་བསྲེས་ཟ་བ་དང་། །སྦྲང་རྩི་མར་ནག་
ཆ་མཉམ་འཕྲོད་མི་འགྱུར། །མར་གསར་འཁར་བའི་སྣོད་དུ་ཞག་་་་་
བདུན་ལས། །སྐྱེར་པའི་མེ་ལ་ཧ་རི་ཏྲ་ཤ་བསྲེགས། །ཅོང་ཞི་ཟོས་རྗེས་
ཤ་མོ་ཁུར་བ་ཟ། །ཞུན་མར་ཟོས་རྗེས་ཆུ་གྲང་འཐུང་བ་དང་། །ཤ་ལ་
དཀར་སྐྱུར་རྩམ་དྲིས་ཕོག་པ་དང༌། །བཅོས་པའི་རླངས་བསུབས་ཞག་
བདུན་ལོན་པ་དང་། །སྒྱུར་དང་འོ་མ་ལྷན་ཅིག་ཟ་བ་རྣམས། །སྔ་མ་་
མ་ཞུ་ཕྱི་མ་ཟོས་པ་ཡིས། །ཁ་ཟས་མི་འཕྲོད་འཐབ་པས་དུག་ཏུ་འགྱུར། །།
མ་གོམས་དུས་མིན་ནད་དུ་འགྱུར་བ་ཡོད། །ཅེས་པའི་དོན། ཞོ་མ་ཆགས་
པ་དང་ཆང་གསར་པ་གཅིག་མ་ཞུ་བར་གཅིག་ཟོས་ན་མི་འཕྲོད་དེ། ཉ་ཡི་ཤ་་
དང་འོ་མ་ལྷན་ཅིག་ཏུ་འཕྲོད་པ་མིན་ཞིང་། དེ་བཞིན་དུ་འོ་མ་དང་ཤིང་ཐོག་
• 438 •



གཉིས་མི་འཕྲོད་ལ། བྱའི་སྒོ་ང་དང་ཉ་ཡི་ཤ་མི་འཕྲོད་ཅིང་། སྲན་མའི་ཚོད་མ་
དང་བུ་རམ་ཞོ་མི་འཕྲོད། ཤ་མོ་ཡུངས་དཀར་གྱི་མར་ལ་བརྔོས་པ་དང་། ཁྱིམ་
བྱའི་ཤ་དང་ཞོ་བསྲེས་ནས་ཟ་བ་དང་། སྦྲང་རྩི་དང་ཏིལ་གྱི་མར་ནག་ཆ་
མཉམ་པ་ཟོས་ན་འཕྲོད་པར་མི་འགྱུར་རོ། །གཞན་ཡང་མར་གསར་པ་འཁར་
བའི་སྣོད་ཀྱི་ནང་དུ་ཞག་བདུན་ལས་པ་དང་། སྐྱེར་པའི་མེ་ལ་བྱ་ཧ་རི་ཏྲའི་ཤ་
བསྲེགས་པ་ཟ་བ་དང་། ཅོང་ཞི་ཟོས་པའི་རྗེས་ལ་ཤ་མོའམ་ཁུར་བ་ཟ་བ་དང་།
ཞུན་མར་ཟོས་པའི་རྗེས་ལ་ཆུ་གྲང་མོ་འཐུང་བ་དང་། ཤ་ལ་དཀར་སྐྱུར་དང་
རྩམ་པའི་དྲི་མས་ཕོག་པའམ། ཤ་བཙོས་པའི་མོད་ལ་རས་ཀྱི་གཡོགས་པ་སོགས་
རླངས་པ་བསུབས་ནས་ཞག་བདུན་ལོན་པ་དང་། སྐྱུར་དང་འོ་མ་ལྷན་ཅིག་ཏུ་
ཟ་བ་རྣམས་གྱུར་པའི་དུག་ཏུ་འགྱུར་བ་ཡིན་ཏེ། དེ་ཡང་སྔ་མ་མ་ཞུ་བར་ཕྱི་མ་
ཟོས་པས་ཁ་ཟས་མི་འཕྲོད་ཟོས་པ་རྣམས་དུག་ཏུ་འགྱུར་བ་ཏེ། དེ་ཡང་་་་་་
གོམས་པ་དང་དུས་མིན་དུ་ཟོས་པས་དུག་ཏུ་འགྱུར་བ་ཡོད་ཅེས་པའོ། །
འདིའི་སྐབས་སུ་མདོ་གནས་ལེའུ་བརྒྱད་པའི་འགྲེལ་པ་ཟླ་ཟེར་ལས།
ཕན་དང་མི་ཕན་བསྲེས་པ་དག ཟོས་པ་མཉམ་ཟ་སློབ་དཔོན་(ཡིན་པར་)
འདོད། ཞེས་བྱ་ཕན་པ་དང་མི་ཕན་པ་སྟེ། འཕྲོད་པ་དང་མི་འཕྲོད་པ་གཅིག་
ཏུ་བསྲེས་ནས་ཟོས་ནས་ནི་མཉམ་པའི་ཟས་ཟ་བ་ཡིན་པར་སློབ་དཔོན་རྣམས་
འདོད་དོ། །འགྲངས་རྗེས་སླར་ཡང་ཟ་གྱུར་པ། ལྷག་པར་ཟ་བ་ཡིན་ཞེས་བྱ། །
ཞེས་བྱ་བ་ལ། ཁ་ཟས་འགྲངས་པར་ཟོས་ཤིང་ལོངས་སྤྱོད་པ་དེའི་སྟེང་དུ་སླར་
ཡང་ཟ་བ་གང་ཡིན་པར་གྱུར་པ་དེ་ནི་ལྷག་པར་ཟ་བ་ཡིན་པར་ཤེས་པར་བྱའོ། །
དུས་མིན་ཆེ་བའམ་ཆུང་ཟོས་པ། མི་མཉམ་པར་ནི་ཟ་བ་ཡིན། ཞེས་བྱ་བ་ལ།
དུས་མིན་པ་ནི་ཟས་ཀྱི་དུས་ལ་མ་བབ་པའམ། དུས་ལས་ཡོལ་བར་བཟའ་བའོ། །
• 439 •



ཆེ་བ་ནི་གང་ལྷག་པར་ཟོས་པའོ། །ཆུང་བ་ནི་ཚད་ལས་ཆུང་ཞིང་དམན་པར་་
ཟོས་པ་སྟེ་དེ་དག་ནི་མི་མཉམ་པ་ཟ་བ་ཡིན་པར་ཤེས་པར་བྱའོ། །གསུམ་པོ་་་་
འདིས་ཀྱང་གསོད་པའམ། མི་བཟད་ནད་ཀྱིས་འདེབས་པར་བྱེད། ཅེས་བྱ་བ་ལ།
མཉམ་པར་ཟ་བ་དང། ལྷག་པར་ཟ་བ། མི་མཉམ་པར་ཟ་བ་སྟེ། གསུམ་པོ་་་
འདི་དག་གིས་ཀྱང་གསོད་ཅིང་འཆི་བར་བྱེད་པའམ། མི་བཟོད་ཅིང་གསོ་་་་
དཀའ་བའི་ནད་ཀྱིས་འདེབས་པར་བྱེད་ཅིང་སྐྱེད་པར་བྱེད་དོ། །ཞེས་བཤད།
མདོ་གནས་ལེའུ་བདུན་པའི་འགྲེལ་པ་ཟླ་ཟེར་ལས། ཟས་མི་འཕྲོད་པ་
རྣམས་རྒྱས་པར་བསྟན་པའི་མཐར་དེ་བཞིན་དུ་མི་མཐུན་པ་གཞན་དག་སྟེ་་་་
གྲང་བ་དང་དྲོ་བ་དང་གསར་པ་དང་རྙིང་པ་དང་བཙོས་པ་དང་མ་བཙོས་པ་་
དག་ནི། རླུང་དང་བད་ཀན་དང་མི་མཐུན་པའི་སྨན་རྣམས་ཀྱིས་བད་ཀན་གྱི་
ཁམས་དང་མི་འཕྲོད་པར་གྱུར་པའོ། །ལ་ལ་ནི་ཕན་ཚུན་གཅིག་ལ་གཅིག་མི་་
འཕྲོད་ལ། ཁ་ཅིག་ནི་སྦྱོར་བའི་དབང་གིས་མི་འཕྲོད་པ་ཡིན་ལ། གཞན་དག་་
ནི་གཡོས་སུ་བྱས་པ་ལ་སོགས་པའི་དབང་གིས་མི་འཕྲོད་པ་ཡིན་ལ། ཡང་་་་་
གཞན་དག་གི་དུས་དང་ཡུལ་དང་ཚད་པ་ལ་སོགས་པས་མི་འཕྲོད་པ་ཡིན་པ་་་
དང་། དེ་བཞིན་དུ་རང་བཞིན་གྱིས་མི་འཕྲོད་པ་ཡོད་དེ། གཞུང་རྩོམ་པར་་་་་
བྱེད་པས། བསྡུས་པ་ལས་བཤད་པ། རྫས་མཐུན་དང་ལྡན་པ་དག་ནི་ཡོན་ཏན་
ཕན་ཚུན་མི་མཉམ་པ་ཉིད་ཀྱིས་གཡོས་སུ་བྱ་བ་ལ་སོགས་པའི་དབང་གིས་མི་་་
འཕྲོད་པར་འགྱུར་ཏེ། འོ་མ་ནི་རྒྱ་སྲན་ཀུ་ལ༴ ་དང་མི་འཕྲོད་ལ། པ་ན་ས་ནི་
ཉ་དང་མི་འཕྲོད་ལ། མར་དྲོན་མོ་དང་སྦྲང་རྩི་དང་ཞོ་དྲོན་མོ་མི་འཕྲོད་པ་་་་
དང༌། ཚ་སྒོ་ཅན་གྱི་ཆུ་དང་(ཕྱེར་)བསྲེས་ཏེ་མཚན་མོ་བཟའ་བ་མི་འཕྲོད་པ་
དང་དེ་བཞིན་དུ་ཆུ་གཞན་དག་དང་ནས་འདྲ་མི་འཕྲོད་པ་ལྟ་བུའོ་ཞེས་བཤད།
• 440 •



ཟས་དེ་དག་གིས་ཆེར་མ་གནོད་པ་ཡང་ཡོད་པར་སྟོན་པ་ནི། རྩོམ་་་་་
བཅས་སྣུམ་བསྟེན་དྲོད་ཆེ་དར་ལ་བབ། །སྟོབས་ལྡན་གོམས་པར་ཟོས་
ལ་གནོད་མི་འགྱུར། །ཞེས་པའི་དོན། རྩོལ་བ་སྟེ་ལུས་འཆག་པ་ལ་སོགས་པ་
དང་བཅས་པ་དང་། ཤས་ཆེར་བསྟེན་པ་དང་ཕོ་བའི་མེ་དྲོད་ཆེ་བ་དང་། དར་
ལ་བབ་ཅིང་ན་ཚོད་བདོ་བ་དང་ཉམས་སྟོབས་དང་ལྡན་ཞིང་གོམས་པར་བྱས་
ཤིང་རྟག་ཏུ་ཟོས་པ་རྣམས་ལ་ཟས་སྐོམ་ལ་སོགས་པ་མི་འཕྲོད་ཅིང་མི་མཐུན་་་་
པར་གྱུར་པ་དག་གིས་ཀྱང་གནོད་པར་མི་འགྱུར་ཞེས་པའོ། །
འདིའི་སྐབས་སུ་མདོ་གནས་ལེའུ་བདུན་པའི་འགྲེལ་པ་ཟླ་ཟེར་ལས།
རྩོལ་ཅན་སྣུམ་བསྟེན་དྲོད་ཆེ་དང་། དར་ལ་བབ་ཅིང་ཉམས་སྟོབས་ལྡན།
གོམས་པར་ཟོས་དང་ཅུང་ཟད་ཟོས། མི་འཕྲོད་གྱུར་ཀྱང་གནོད་མི་འགྱུར།
ཞེས་བྱ་བ་ལ། གང་ལ་རྩོལ་ཞིང་ལས་སུ་བྱ་བ་ཡོད་པ་དེ་ནི་རྩོལ་བ་ཅན་ཏེ།
རྩོལ་བ་ཅན་དེས་ནི་ཁ་ཟས་དང་བཏུང་བ་དང་སྨན་གྱི་མི་འཕྲོད་པ་བསྟེན་ཀྱང་
ནད་དུ་མི་འགྱུར་རོ། །དེ་བཞིན་དུ་སྣུམ་ཤས་ཆེར་བསྟེན་པ་དང་ཕོ་བའི་མེ་་་་
དྲོད་ཆེ་བ་དག་དང་དར་ལ་བབ་ཅིང་ན་ཚོད་བདོ་བ་དང། དེ་བཞིན་དུ་ཉམས་
སྟོབས་དང་ལྡན་ཞིང་ཤིན་ཏུ་བསྔགས་པར་བྱ་བའི་སྟོབས་ཡོད་པའི་དེས་མི་་་་
འཕྲོད་པ་དག་ཟོས་ཀྱང་ནད་དུ་མི་འགྱུར་བ་དང་། དེ་བཞིན་དུ་གོམས་པར་་་་
བྱས་ཤིང་རྟག་ཏུ་ཟོས་པ་དང་། ཅུང་ཟད་ཟོས་པ་དག་གིས་ཀྱང་ནད་དུ་མི་་་་
འགྱུར་ཏེ། ཟས་སྐོམ་ལ་སོགས་པ་མི་འཕྲོད་ཅིང་། མི་མཐུན་པར་གྱུར་པ་ཡིན་
ཀྱང་སྐྱེས་བུ་དེ་ལ་གནོད་པའི་ནད་དུ་མི་འགྱུར་གྱི་ནད་མེད་པ་ཉིད་དུ་གནས་་
པར་འགྱུར་རོ། །ཞེས་བཤད་ཅིང་། མདོ་གནས་ལེའུ་བརྒྱད་པའི་འགྲེལ་པ་ཟླ་་
ཟེར་ལས། དུས་སུ་གོམས་ཤིང་གཙང་ལ་ཕན། སྣུམ་དྲོད་ཡང་དང་མ་ཡེངས་་་
• 441 •



དང་། རོ་དྲུག་ལྡན་ཞིང་མངར་བག་ཆེ། ཤིན་ཏུ་མྱུར་མིན་དལ་བར་མིན། ཁྲུས་
བྱས་བཀྲེན་ཞིང་དབེན་པར་གནས། ཁ་གདོང་ལག་པ་རྐང་པ་བཀྲུས། ལྷ་དང་
ཡི་དྭགས་རྗེད་ཅིང་སྦྱིན། བླ་མ་བྱིས་པ་མགྲོན་མཆོད་བྱས། དུད་འགྲོ་རྣམས་་་
ཀྱང་རབ་བརྟག་སྟེ། བདག་ཉིད་ལེགས་པར་བརྟག་ནས་ནི། མ་སྨད་སྨྲ་འམ་་་
ཡིད་འོང་སྨྲ། སྐྱེ་བོ་གཙང་ཞིང་གུས་པས་སྟོབས། ཡིད་འོང་གཉེན་དང་ལྷན་་་
ཅིག་བཟའ། ཞེས་བྱ་བ་ལ། ཟས་ནི་དུས་སུ་བཟའ་ཞིང་ལོངས་སྤྱོད་པར་བྱའོ། །
ཞེས་བྱ་བར་སྦྱར་ལ། །དེ་ཡང་དུས་ནི་བཤང་དང་གཅི་བསལ་ཞེས་བྱ་བ་ལ་་་་
སོགས་པ་གཞུང་གིས་འོག་ནས་བཤད་པ་ཡིན་ནོ། དུས་ཡོལ་ནས་ཟོས་པ་དེ་ནི་
རླུང་གིས་བཀག་པས་ཤིན་ཏུ་དཀའ་བས་འཇུ་བར་འགྱུར་བ་དང༌། ཟས་ལེན་
ཅིང་ཡི་གར་འོང་བ་འགག་པར་འགྱུར་རོ། །གོམས་པ་ཞེས་བྱ་བ་འདི་ནི།
བདག་ཉིད་ཀྱི་གོམས་ཤིང་བསྟེན་པར་འགྱུར་ནས་འཕྲོད་པར་འགྱུར་བ་ཡིན་་་་
གྱིས། དེ་ལས་གོ་ལྡོག་པ་མི་འདོད་ཅིང་མི་གནོད་པ་ནི་མ་ཡིན་ནོ། །གཙང་བ་
ནི་གང་ལས་འོང་ཞིང་ཇི་ལྟར་གཡོས་པར་ཤེས་པར་བྱའོ། །ཕན་པ་ནི་ཟས་ཀྱི་
རིགས་གང་གི་ཁམས་སྙོམས་པ་མཉམ་པ་ཉིད་དུ་འཇོག་པར་བྱེད་ཅིང་སྙོམས་་
པར་བྱེད་པའོ། །དེ་ལས་ལྡོག་པ་ནི་མི་ཕན་པའོ། །(ཟས་)སྣུམ་པ་དང་། དྲོ་བ་
དང་། ཡང་བས་ནི་མེའི་དྲོད་སྐྱེད་པར་བྱེད་དེ། ཅུང་ཟད་དྲོ་བས་ནི་ལུས་སྦྱོང་
ཞིང་ལུས་ཟུངས་འཁྲུགས་པར་མི་བྱེད་པ་དང་། མྱུར་དུ་འཇུ་བར་བྱེད་པ་དང་།
ལམ་མ་ཡིན་པར་ཞུགས་པ་རྣམས་ལྡོག་ཅིང་ལུགས་སུ་འཇོག་པར་བྱེད་དོ། །
སྣུམ་པ་ནི་དབང་པོ་རྣམས་བརྟན་པར་བྱས་པ་དང་། ལུས་བརྟས་ཤིང་འཕེལ་
བ་དང་། རྒས་སྲ་བ་དང་སྟོབས་སྐྱེད་པ་དང་། ཁ་དོག་དྭངས་པར་བྱེད་པ་ཡིན་
ནོ། །ཡང་བ་ནི་ཟས་ཀྱི་རང་བཞིན་གྱི་གཏོད་པ་མེད་པར་འཇུ་བར་འགྱུར་ལ།
• 442 •



མ་ཞུ་ན་ཡང་གནོད་པ་ཆེན་པོ་མེད་པ་ཡིན་ནོ། །ཡང་དྲོ་བས་ནི་ཡི་ག་འབྱེད་་་
པར་བྱེད་པ་དང་། བད་ཀན་འབྱེད་པར་བྱེད་པ་ཡིན་ནོ། །མ་ཡེངས་པས་ནི་་
ཡིད་དེ་ལས་གཏོད་པ་སྟེ། ཡིད་གཞན་དུ་ཡེངས་པའམ། ཤིན་ཏུ་མྱུར་བར་ཟ་་
བའམ། སྨྲ་བཞིན་ནམ་དགོད་བཞིན་དུ་ཟ་ན། སྣུམ་མདངས་མི་སྐྱེད་པ་དང་།
རྩ་བ་དང་གནས་སུ་མ་ཆོད་པ་དང་། ཡོན་ཏན་དང་སྐྱོན་མི་རྟོག་པར་འགྱུར་རོ། །
རོ་དྲུག་ལྡན་ཞིང་ཞེས་བྱ་བ་ནི། མངར་བ་དང་། སྐྱུར་བ་དང་། ལན་ཚྭ་དང་། །
ཁ་བ་དང་། ཚ་བ་དང་། བསྐ་བའི་རོ་དང་། ལྡན་པའོ། མངར་བག་ཆེ་ཞེས་པ་
ནི། ཕལ་ཆེར་མངར་བའི་ཤས་མང་བའོ། །ཤིན་ཏུ་དལ་ཆེས་པར་བཟའ་བ་ནི།
ངོམས་ཤིང་ཆོག་ཤེས་པར་དཀའ་བ་དང་། མང་དུ་ཟ་བར་འགྱུར་བ་དང་། །
ཟས་ཀྱི་བག་འགྲངས་པར་འགྱུར་བ་དང་། འཇུ་དཀའ་བར་འགྱུར་བའོ། །ཁྲུས་
བྱས་པས་ནི་གཙང་སྦྲའི་ཆོ་ག་བྱས་པའོ། །བཀྲེས་པ་ནི་བྲུ་བ་ཚ་བ་དང་ལྡན་་་་
པའོ། །དབེན་པར་གནས་པ་ནི། སྐྱེ་བོ་མང་པོས་མ་བསྐོར་བའོ། །ཁ་གདོང་་་་
ལག་པ་བཀྲུས་ཞེས་བྱ་བ་ནི། ཁ་དང་ལག་པ་དང་རྐང་པ་གང་གི་བཀྲུས་ཤིང་་
དག་པར་བྱས་པའོ། །དེ་བཞིན་དུ་ལྷ་རྣམས་མཆོད་ཅིང་བརྗོད་པ་དང་ཡི་་་་་
དྭགས་ལ་སྦྱིན་པ་བྱ་བ་དང་བླ་མ་དང་བྱིས་པ་དང་མགྲོན་དུ་བོས་བའམ། གློ་་
བུར་དུ་འོང་བ་ལ་མཆོད་ཅིང་སྦྱིན་པ་བྱ་བ་དང་། ཁྱི་ལ་སོགས་པ་ལ་ཡང་སྦྱིན་
ཞིང་ཕྱུགས་ལ་སོགས་པའི་དུད་འགྲོ་རྣམས་ཀྱང་རབ་ཏུ་བརྟགས་ཤིང་རྩྭ་ལ་་་་་
སོགས་པ་བྱིན་ལ། བདག་ཉིད་ལེགས་པར་བརྟག་ནས་ནི། ཞེས་བྱ་བ་ངའི་འདི་
གོམས་ཤིང་བརྟེན་པ་ཡིན་ནོ་ཞེས་པ་དང་། རྟག་ཏུ་བག་ཡོད་པས་གནས་པ་
དང་། ་མི་སྨད་པས་ཏེ་ཟས་ལ་སྤྱས་[དཔྱས་]མི་བརྗོད་པ་དང་། མི་སྨྲ་བའམ།
ཡིད་དུ་འོང་ཤིང་རྗེས་སུ་མཐུན་པ་ཅུང་ཞིག་སྨྲ་བ་དང་། སྐྱེ་བོ་གཙང་ཞིང་་་་་
• 443 •



，
གུས་པས་སྟོབས་ཤིང་བྱིན་པའམ། གཡོས་སུ་བྱས་པ་དེ་ཡིད་དུ་འོང་ཤིང་།
སྙིང་དུ་སྡུག་པའི་གཉེན་དང་ལྷན་ཅིག་ཟ་བར་བྱའོ། །ཞེས་བཤད།
མི་འཕྲོད་པ་དེ་དག་ཀྱང་མ་གོམས་པའི་མིས་བསྟེན་དུ་རུང་བར་སྟོན་པ་
ནི། མི་འཕྲོད་འཕྲོད་པ་བསྟེན་ནམ་སྤོང་བྱེད་ན། འདྲིས་གོམས་སྒོ་་་་
ནས་ཆ་ཡིས་བསླབ་པ་ལས། འཕྲལ་དུ་སྤང་བསྟེན་ཉེས་པ་མྱུར་དུ་་་་་
འབྱུང་། ཞེས་པའི་དོན། མི་འཕྲོད་པའི་ཟས་(དང་)། འཕྲོད་པའི་ཟས་་་་་
གཉིས་ལས། འཕྲོད་པ་དེ་ཟ་ཞིང་བསྟེན་ནམ་མི་འཕྲོད་པའི་ཟས་སྤོང་བར་བྱེད་
ན་ཉེས་པ་མི་འབྱུང་ཞིང་མི་འཕྲོད་པའི་ཟས་བསྟེན་ཅིང་འཕྲོད་པའི་ཟས་སྤོང་
བར་བྱེད་ན་ཟས་སྐོམ་ལ་སོགས་པ་འདྲིས་སུ་གཞུག་པར་བྱ་བ་དང་གོམས་པར་
བྱ་བའི་སྒོ་ནས་གྲངས་ཀྱི་བསླབ་པ་དང་། ཆ་ཡིས་བསླབ་པ་ལས་དགོས་པ་་་་་
འགྲུབ་པར་འགྱུར་གྱིས། སྔར་ཟ་བ་གོམས་འདྲིས་པ་དེ་དག་འཕྲལ་དུ་སྤང་སྟེ་
མི་ཟ་ཞིང་མི་འཕྲོད་ཟས་མ་གོམས་ཤིང་མ་འདྲིས་ལ་དུས་མིན་དང་འཕྲལ་དུ་་་
བསྟེན་པར་བྱེད་ན་ཉེས་པ་སྟེ། ནད་རྣམས་མྱུར་དུ་འབྱུང་བར་འགྱུར་བས་དེ་
ལྟར་མི་བྱ་ཞེས་པའོ། །འདིའི་སྐབས་སུ་གཞུང་འགའ་རེར་ཉེས་པ་མྱུར་དུ་་་་༌་
འཁྲུགས་ཞེས་འབྱུང་ཡང་། ཉེས་པ་མྱུར་དུ་འབྱུང་ཞེས་པའི་གཞུང་རྣམས་་་་་
ལེགས་སོ། །
འདི་དག་གི་དོན་རྒྱས་པར། མདོ་གནས་ལེའུ་བདུན་པའི་འགྲེལ་པ་ཟླ་
ཟེར་ལས། དེ་བཞིན་གོམས་པར་བྱས་ཤིང་རྟག་ཏུ་ཟོས་པ་དང་། ཅུང་ཟད་་་་་
ཟོས་པ་དག་གིས་ཀྱང་ནད་དུ་མི་འགྱུར་ཏེ། ཟས་དང་སྐོམ་ལ་སོགས་པ་མི་་་་་
འཕྲོད་ཅིང་མི་མཐུན་པར་གྱུར་པ་ཡིན་ཀྱང་སྐྱེས་བུ་དེ་ལ་གནོད་པའི་ནད་དུ་མི་
འགྱུར་གྱི་ནད་མེད་པ་ཉིད་དུ་གནས་པར་འགྱུར་རོ། །འདྲིས་པ་གང་གི་མི་་་་་
• 444 •



འཕྲོད་པའི་ཟས་སྐོམ་ཟོས་པ་ན་གོམས་པའམ་ཉུ་ཟད་ཅིག་བསྟེན་པའི་རྒྱུས་་་་
དུས་དང་ཡུལ་ལ་ལྟོས་ནས་གོམས་པས་ལུས་ལ་གནོད་པ་མེད་ཅིང་བེད་བར་་་་
འགྱུར་བ་དེ་མོད་ལ་སྤང་བར་བྱ་བའམ། འོན་ཏེ་རིམས་ཀྱི་སྤང་། དེ་བཞིན་དུ་
གང་ལུས་ལ་ཕན་ཞིང་འཕྲོད་པ་དབང་ཀྱང་མདོ་ལ་གཅིག་ཅར་རྟེན་པར་བྱ་་་་
བའམ། དེ་ལྟར་ན་དེ་གཉིས་ཀྱི་རིམ་པ་སྤང་བ་དང་། བླང་བའི་ཚུལ་བསྟན་་་་
པར་སྨྲས་པ་ནི། མི་འཕྲོད་ཆ་ཡི་གོམས་བྱ་བའམ། ཆ་ཡི་ཆ་ཡི་ཡོངས་སུ་སྤངས།
ཕན་པ་ཡང་དེ་བཞིན་བསྟེན་པར་བྱ་སྟེ། གཅིག་གཉིས་གསུམ་གྱི་ཆོད་པར་བྱ། །
ཞེས་བྱ་བ་ལ། གང་གི་འཕྲོད་ཅིང་ཕན་པ་མ་ཡིན་པ་བསྟེན་ཅིང་གོམས་པར་བྱ་
བ་རང་གི་ཚད་ལས་དེའི་བཞི་ཆས་སྤང་བར་བྱའོ། །ཡང་ན་ཤིན་ཏུ་ཤས་ཆེར་་
ཟོས་པ་ནི་ཆ་ཡི་ཡང་ཆ་ཤས་སུ་བགོས་པ་དེ་བཅུ་དྲུག་ཆས་སྤང་བར་བྱའོ། །
ཞེས་བྱ་བ་ནི་མི་འཕྲོད་པ་ཡིན་ཡང་གནོད་པ་མེད་པ་དག་མདོ་ལ་སྤང་པས་་་་་
ལུས་ལ་གནོད་པར་འགྱུར་བ་མཐོང་བས་བསྟན་བཅོས་རྩོམ་པ་ལམ་གྱི་སྒྲ་སྨོས་
པ་ཡིན་ནོ། །དེ་ལྟར་སྤང་ནས་ཕན་ཞིང་འཕྲོད་པ་དག་ཀྱང་དེ་བཞིན་དུ་རིམ་་
པ་དེ་ཉིད་ཀྱི་བསྟེན་པར་བྱ་སྟེ། འཕྲོད་པ་དག་ཀྱང་བཞི་ཆའམ་བཞི་ཆའི་བཞི་
ཆས་རྟེན་པར་བྱའོ། །དེ་ལྟ་མི་འཕྲོད་པའི་ཆ་ཡི་སྤང་བ་དེ་རིམ་པ་ལ་ལྟོས་པ་་་
མེད་པར་དོར་བར་བྱ་བའམ། འོན་ཏེ་ལྟོས་པ་དང་བཅས་པས་དོར་བར་བྱ་ཞེ་
ན། འདི་དག་གཉིས་གསུམ་གྱི་ཆེད་བྱ། ཞེས་སྨྲ་བ་ཡིན་ཏེ། སྔར་བཤད་པ་འདི་
དག་ནི་ཞག་གཉིས་སམ་གསུམ་གྱི་མི་འཕྲོད་པའི་ཉེ་བར་མཚོན་པ་ཐམས་ཅད་
མེད་པར་འགྱུར་བས་བར་དུ་ཆོད་པར་བྱས་ལ། མི་འཕྲོད་པ་དེ་བཞི་ཆའམ་་་
བཅུ་དྲུག་ཆས་སྤང་བར་བྱའོ། །དེ་བཞིན་དུ་ཕན་པ་དག་ཀྱང་ཞག་གཉིས་དང་
གསུམ་གྱི་ཕན་པ་མ་ལུས་པ་ཉེ་བར་འཕེལ་བར་འགྱུར་བར། བར་གྱིས་ཆོད་་་་
• 445 •



པར་བྱ་ལ། བཞི་ཆའམ་བཅུ་དྲུག་ཆས་ངེས་པར་བསྟེན་ཅིང་གོམས་པ་བྱའོ། །
འདིར་དོན་འདི་ཡིན་ཏེ། མི་འཕྲོད་པ་གོམས་པར་གྱུར་པའི་ཆ་གཅིག་སྤང་ལ།
མི་འཕྲོད་པ་གསུམ་ཆའི་ནང་དུ་འཕྲོད་པ་ཆ་གཅིག་བཅུག་ལ་བཟའོ། དེ་ནས་
ཉི་མ་གཉིས་པ་ལ་མི་འཕྲོད་པའི་གོམས་པའི་ཆ་བཟའ་བར་བྱའོ། །དེ་ལྟར་ན་མི་
འཕྲོད་པ་ཆ་གཅིག་གི་ཆོད་པ་ཡིན་ནོ། །ཉི་མ་གསུམ་པ་དང་བཞི་པ་ལ་ཡང་མི་
འཕྲོད་པ་གོམས་པར་གྱུར་བའི་ཆ་གསུམ་དང་འཕྲོད་པའི་ཆ་གཅིག་བསྲེས་ཏེ་་
བཟའ་བར་བྱའོ། །ཉི་མ་ལྔ་པ་ལ་ནི་ཡང་ཐམས་ཅད་མི་འཕྲོད་པ་ཟ་བར་བྱའོ། །
དེ་ལྟར་ན་མི་འཕྲོད་པ་གཉིས་ཀྱི་ཆོད་པ་ཡིན་ནོ། །ཞག་དྲུག་པ་དང་བདུན་པ་
ལ་མི་འཕྲོད་པའི་ཆ་གསུམ་དང་། འཕྲོད་པའི་ཆ་གཅིག་ཟ་བར་བྱའོ། ཞག་་་་
དགུ་པ་ལ་ནི་ཐམས་ཅད་མི་འཕྲོད་པའོ། །དེ་ལྟར་ན་མི་འཕྲོད་པ་གསུམ་གྱི་་་་
ཆོད་པ་ཡིན་ནོ། །དེ་བཞིན་དུ་མི་འཕྲོད་པའི་་ཆ་གཅིག་ཕྲི་ཞིང་དེ་ཉིད་ཕན་་་་
པའི་ཆ་བཅུག་པ་ལྟར་ཡང་ཉི་མ་བཅུས་མི་འཕྲོད་པའི་ཆ་གཉིས་དོར་ལ་འཕྲོད་
པའི་ཆ་གཉིས་བཅུག་པར་བྱའོ། །ཡང་དེ་བཞིན་དུ་ཞག་བཅོ་ལྔ་མ་བཞིན་དུ་མི་
འཕྲོད་པའི་ཆ་གསུམ་སྤང་ཞིང་འཕྲོད་པའི་ཆ་གསུམ་བཅུག་ལ་བཟའ་བར་བྱའོ། །།
དེ་བཞིན་དུ་མི་འཕྲོད་པའི་ཆ་བཞི་པ་ཡང་ཞག་བཅུ་སྤངས་ལ་འཕྲོད་པའི་ཆ་་་
གསུམ་གཞུག་པར་བྱའོ། །དེ་ལྟར་ན་ཞག་བཞི་བཅུར་སྤང་བ་དང་བླང་བ་་་་་
གོམས་པར་བྱ་བ་ཡིན་ནོ། །ཞེས་དང་། ཡང་དེ་ཉིད་ལས། མི་འཕྲོད་པ་ཡང་་་
སྤང་གྱུར་དང་། འཕྲོད་པ་གོམས་པར་གྱུར་པ་ཉིད། འཕྲལ་དུ་སྤང་དང་མི་་་་
བསྟེན་ལས། ཉེས་པ་རྣམས་ནི་འབྱུང་བར་འགྱུར། ཞེས་བྱ་བ་ལ། དེ་ལྟར་གོང་
དུ་བཤད་པའི་མི་འཕྲོད་པ་གོམས་པར་གྱུར་པ་ཡང་གོམས་པར་གྱུར་ཅིང་་་་་་་
འཕྲོད་པ་ཟ་བ་གོམས་པར་བསྟེན་པར་གྱུར་པ་ཉིད་ནི་ཉེས་པར་མི་འགྱུར་གྱིས།
• 446 •



གཞན་དུ་ན་འཕྲལ་དུ་སྟེ། དེ་མ་ཐག་པ་འོས་པར་སྤང་བ་དང་། འཕྲལ་དུ་མ་་
འོས་པ་བསྟེན་པར་གྱུར་པ་ནི་འདི་གཉིས་ལས་ངེས་པར་འབྱུང་པར་འགྱུར་རོ། །
མི་འཕྲོད་པ་ཡང་སྤང་གྱུར་དང༌། ཞེས་བྱ་བ་འདིས། འཕྲལ་དུ་ཞེས་བྱ་བར་་་་
སྦྱར་བར་བྱ་སྟེ། མི་འཕྲོད་པ་གོམས་པར་གྱུར་པ་སྤང་བར་གྱུར་པ་དང་། དེ་་་
བཞིན་དུ་འཕྲལ་དུ་འཕྲོད་པ་གོམས་པར་གྱུར་པ་ཉིད་ལས་ནི། སྔར་བཤད་པའི་
ཚུལ་གོ་ལྡོག་པ་ཡིན་པས། དེ་ལྟ་བུའི་སྤང་བ་དང་བསྟེན་པ་ལས་ནི་ཉེས་པ་སྟེ་
ནད་རྣམས་འབྱུང་བར་འགྱུར་རོ། །ཞེས་བཤད།
མཇུག་བསྡུ་བ་ནི། གནོད་པ་གནོད་བྱའི་བདག་ཉིད་ཉེར་གྱུར་་་
པས། །ཕན་མེད་གནོད་པར་བྱེད་པ་མཁས་པས་སྤང༌། །ཞེས་པའི་དོན།
གནོད་པ་སྟེ་ཉེས་པ་གསུམ་དང་། གནོད་བྱ་སྟེ་ལུས་ཟུངས་ལ་གནོད་པའི་་་་་
བདག་ཉིད་ཅན་ཉེ་བར་འགྱུར་ཞིང་ལུས་ལ་གནས་པས་དེ་ལ་ཕན་པར་འགྱུར་
པའི་ཟས་སྐོམ་ལ་སོགས་མེད་ཅིང་གནོད་པར་བྱེད་པའི་རྒྱུར་གྱུར་པའི་ཟས་་་་
དང་སྐོམ་ལ་སོགས་པའི་ཚུལ་ཤེས་ནས་མཁས་པས་ནད་རྣམས་བསལ་ཞིང་ལུས་
ལ་ཕན་པ་བསྟེན་ཏེ་གནོད་པའི་ཟས་སྐོམ་སྤང་བར་བྱ་ཞེས་པའོ། །
འདིའི་སྐབས་སུ་དོན་རྒྱས་པར་མདོ་གནས་ལེའུ་བདུན་པའི་འགྲེལ་པ་་་
ཟླ་ཟེར་ལས། གནོད་པ་གནོད་བྱའི་བདག་ཉིད་ཅན། ཤིན་ཏུ་ཉེ་བར་གྱུར་པ་ལ།
ཕན་མེད་གནོད་པར་བྱེད་པ་ནི། མཁས་པས་ཕྱིར་ཞིང་བྱ་མི་རིགས། ཞེས་བྱ་་
བ་ལ་གནོད་པ་སྟེ་རླུང་དང་མཁྲིས་པ་དང་བད་ཀན་དང་། གནོད་བྱེད་དེ་ལུས་
ཟུངས་ལ་གནོད་པ་ནི་བདག་ཉིད་ཅན་ནམ། རང་བཞིན་དེ་ཤིན་ཏུ་ཉེ་བར་་་་
འགྱུར་ཞིང་ལུས་ལ་གནས་པར་གྱུར་པ་ལ་ཕན་མེད་ཅེས་བྱ་བ་རྗེས་སུ་མི་མཐུན་
པར་གྱུར་པའི་བྱེད་པ་ཉིད་གནོད་ཅིང་འདུག་པར་བྱེད་པ་ནི་མཁས་ཤིང་་་་་་
• 447 •



བདག་ཉིད་ཤེས་པས་ཕྱིར་ཞིང་ཡང་ནས་ཡང་དུ་བྱ་བར་མི་རིགས་སོ། །དེ་ལྟར་
ན་མཁས་པས་ཉེས་པ་སྟེ་ནད་རྣམས་སྤངས་ཤིང་བསལ་ནས་ནི་ནད་སླར་སྐྱེ་་་་
བར་མི་འགྱུར་ལ། ཡོན་ཏན་རིམ་གྱིས་འཕེལ་ཞིང་བསགས་པའི་རིམ་པ་བསྟེན་
པས་ནི་གཡོ་བ་མེད་དེ་རྟག་ཏུ་ནད་མེད་པར་བྱེད་པར་འགྱུར་རོ། །ཞེས་དང་།
ཟས་དང་ལམ་བསྟན་འདོད་ལ་སྤྱོད། རན་ཅིང་རིག་པར་སྦྱར་བ་ཡི། ཁང་ཁྱིམ་
འཆོས་པ་ལྟ་བུར་ནི། རྟག་ཏུ་ལུས་ནི་བཟུང་བར་བྱ། ཞེས་བྱ་བ་ལ། ཟས་དང་
ལམ་བསྟན་དང་འདོད་པ་ལ་སྤྱོད་རན་ཅིང་རིག་པར་འགལ་བ་མེད་པའི་སྦྱོར་
བས་བྱ་སྟེ། རིག་པ་ནི་བསྟན་བཅོས་ལས་བཤད་པའི་ཆོ་ག་དེས་སྦྱར་བ་ངེས་་་
པས་རྟག་ཏུ་ལུས་བཟུང་བར་བྱ་ཞིང་འདི་རྣམས་ཀྱིས་གནས་པར་བྱའོ། །དེ་་་་
ཡང་ཁང་ཁྱིམ་ལྟ་བུ་འཆོས་ཤིང་བརྟན་པར་བྱ་བའི་ཚུལ་ལྟ་བུར་བྱ་བ་སྟེ།
དཔེར་ན་ཁང་པ་ཀ་བ་བརྟན་པོས་བརྟན་པ་ལྟར་ལུས་ཀྱི་ཁང་པ་འདི་ཡང་སྔོན་
གྱི་ལས་ཀྱི་རྩ་བ་ཅན་གྱི་ཀ་བས་བརྟན་པར་གྱུར་པ་ལ་ཉེ་བའི་ཀ་བ་ལྟ་བུའི་ཟས་
དང་མལ་བསྟེན་པ་དང་འདོད་པ་ལ་སྤྱོད་པ་རིག་པ་དང་ལྡན་པར་བསྟེན་པར་
བྱའོ། །ཞེས་བཤད། །
ཅེས་གསུངས་སོ། །ཞེས་པ་ནི་དེ་སྐད་ཅེས་ཟས་བསྡམ་པའི་ལེའུ་བཅུ་
བདུན་པ་གསུངས་སོ། །ཞེས་པའོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་ཟས་བསྡམ་པའི་ལེའུ་སྟེ་བཅུ་བདུན་པའོ། །ཞེས་
པ་སྟེ། ལེའུ་བཅུ་བདུན་པ་རྒྱས་པར་བཤད་ཟིན་ཏོ། །
• 448 •



ལེའུ་བཅོ་བརྒྱད་པ། ཟས་ཚོད་རན་པར་བཟའ་བ།
དེ་ནས་ཟས་ཀྱི་ཚོད་རན་པར་བཟའ་བ་བསྟན་པའི་ལེའུ་བཅོ་བརྒྱད་པ་
བཤད་པར་བྱ་སྟེ། དེ་ཡང་ལེའུ་འདི་གསུང་ཞིང་ཉན་པར་གདམས་པ་དང་།
གཞུང་དོན་དངོས་གཉིས་ལས། དང་པོ་ནི། དེ་ནས་ཡང་དྲང་སྲོང་རིག་་་་
པའི་ཡེ་ཤེས་ཀྱིས་འདི་སྐད་ཅེས་གསུངས་སོ། །ཀྱི་དྲང་སྲོང་ཆེན་པོ་་་་
ཉོན་ཅིག། །ཅེས་པ་སྟེ། ཟས་བསྡམ་པའི་ལེའུ་བཅུ་བདུན་པ་གསུངས་ཟིན་པ་
དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས། དྲང་སྲོང་ཡིད་ལས་སྐྱེས་ལ་འདི་
སྐད་ཅེས་གསུངས་སོ། །ཀྱི། ཞེས་བོས་ནས་དྲང་སྲོང་ཆེན་པོ་ཉོན་ཅིག ཅེས་་་
ལེའུ་བཅོ་བརྒྱད་པ་ཉན་པར་གདམས་པའོ། །
གཉིས་པ། གཞུང་དོན་དངོས་ལ། མདོར་བསྟན་དང་རྒྱས་བཤད་་་་་་
གཉིས་ལས། མདོར་བསྟན་ནི། དུས་ཀུན་ཏུ་ནི་ཟས་ཚོད་རན་པར་བཟའ། །།
ཟས་རྣམས་ལྕི་ཡང་ཚད་ལས་དཔག་བྱ་སྟེ། །ཡང་བ་འགྲངས་ཤིང་ལྕི་
བ་ཕྱེད་འགྲངས་ཙམ། །བདེ་བླག་འཇུ་སླ་ཚོད་ཟིན་ཞེས་སུ་བཤད། །
དེ་ཡིས་ལུས་འཚོ་མེ་དྲོད་སྐྱེད་པ་ཡིན། །ཞེས་པའི་དོན། དུས་རྣམ་པ་ཀུན་
ཏུ་ནི་ཟས་གང་ཡང་ཚོད་ཟིན་ང་རན་པར་བཟའ་བར་བྱ་བ་ཡིན་ལ། རན་་་
པའི་ཚད་ཀྱང་ཟས་རྣམས་ལྕི་བ་འཇུ་དཀའ་བ་དང་། ཡང་བ་འཇུ་སླ་བའི་ཚད་
ལས་དཔག་པར་བྱ་སྟེ། ཡང་བ་རྣམས་འགྲངས་པར་ཟ་ཞིང་ལྕི་བ་རྣམས་ཕྱེད་
འགྲངས་ཙམ་དུ་ཟོས་པ་ན་བདེ་བླག་ཏུ་འཇུ་བ་སླ་བར་འགྱུར་བ་ལ་ཟས་ཀྱི་་་་
ཚོད་ཟིན་པ་ཡིན། ཞེས་སུ་བཤད་ཅིང་། དེ་ལྟར་བྱས་པས་ལུས་འཚོ་བར་བྱེད་
ཅིང་མེ་དྲོད་སྐྱེད་པར་བྱེད་པ་ཡིན་ཞེས་པའོ། །
• 449 •



འདིའི་སྐབས་སུ་མདོ་གནས་ལེའུ་བརྒྱད་པའི་འགྲེལ་པ་ཟླ་ཟེར་ལས།
དུས་ཀུན་ཏུ་ནི་ཚོད་ཟིན་ཟ། དེ་ནི་མེ་དྲོད་སྐྱེད་བྱེད་ཡིན་ཞེས་བྱ་བ་ལ། སྐྱེས་
བུ་ནད་མེད་པའམ། ནད་དང་ལྡན་པས་ཡང་རུང་སྟེ། དེ་དུས་ཀུན་དུ་ཞེས་པ་
ཐམས་ཅད་དུ་ཟས་ཀྱི་ཚོད་ཟིན་པར་ཚད་དང་ལྡན་པར་བཟའ་བར་བྱའོ། །དེ་
ཅིའི་ཕྱིར་ཞེ་ན། གང་ཚད་དང་ལྡན་པ་ལ་བཟའ་བ་ལ་འཇུག་པ་དེ་ནི་མེ་དྲོད་
སྐྱེད་པར་བྱེད་པ་ཡིན་ཏེ། རང་གི་བྱ་བ་སྨིན་པར་བྱེད་པའི་ལས་བྱེད་པ་ཡིན་ནོ། །
དེས་ནི་ཚོད་རན་པར་བཟའ་ཞིང་ཚོད་ཟིན་པར་བཟའ་བ་དང༌། ཚོད་ཟིན་་་་
པར་བཏུང་བ་དང་། ཚོད་ཟིན་པར་གདགས་པར་བྱའོ། །ཞེས་ལྟ་བར་བྱའོ། །
ཚད་རན་པའི་མཚན་ཉིད་ནི། སློབ་དཔོན་གྱིས་འདི་ལྟར་བཤད་དེ། ཚད་ཀྱང་
མེའི་དྲོད་ཀྱི་སྟོབས་དང་། ཟས་ཀྱི་དངོས་པོ་ལས་ལྟོས་པར་བྱ་དགོས་ཏེ། ཟས་
ཀྱི་ལྟོ་བར་གནོད་པ་མི་སྐྱེད་པ་དང་། སྙིང་གར་ཐོགས་པར་མི་བྱེད་པ་དང་།
རྩིབ་ལོགས་གཉིས་སུ་ཟུག་ཅིང་གནོད་པར་མི་བྱེད་པ་དང་། ཕོ་བ་ཤིན་ཏུ་མི་་
ལྕི་བ་དང་། དབང་པོ་ཚིམ་ཞིང་བརྟས་པར་བྱེད་པ་དང་། བཀྲེས་པ་དང་སྐོམ་
པ་དང་བྲལ་བ་སྟེ། གནས་དང་སྙན་དང་མལ་དང་དྲོ་བ་དང་། དབུགས་མི་་་
བདེ་བ་འབྱིན་པ་དང་། དབུགས་རྔུབ་པ་དང་། གཏམ་ཟེར་བ་ན་བདེ་བར་་་
གནས་པ་དང་། དགོངས་དང་ནངས་པར་ཡོངས་སུ་བདེ་བར་ཞུ་བ་དང་། །
སྟོབས་དང་ཁ་དོག་ཉེ་བར་འཕེལ་བར་བྱེད་པ་སྟེ་འདི་དག་ནི་ཚད་དང་ལྡན་་་
པའི་མཚན་ཉིད་ཡིན་ནོ། །འདི་དག་གིས་ཀྱང་ཚད་དང་ལྡན་ཞིང་ཟིན་པའི་་་
གཙོ་བོ་ཡིན་ལ། སེ་འབྲུ་དང་སྐྱུར་པོ་ལ་སོགས་པའི་རྫས་མེ་དྲོད་སྐྱེད་པར་བྱེད་
པའི་རང་བཞིན་ཅན་དེ་ཚད་དང་ལྡན་པར་ཟོས་ན་མེའི་དྲོད་སྐྱེད་པར་འགྱུར་
གྱི་ཚད་དང་མི་ལྡན་པས་ནི་མ་ཡིན་ལ། ལྕི་ཞིང་རང་བཞིན་ཡང་བའི་རྫས་འོ་་
• 450 •



མ་དང་བུ་རམ་ཤིང་ལ་སོགས་པ་ལྟ་སྨོས་ཀྱང་ཅི་དགོས་ཞེས་བཤད་པ།
གཉིས་པ། རྒྱས་པར་བཤད་པ་ལ། ཟས་ཀྱི་ཚོད་མ་ཟིན་པའི་སྐྱོན་དང་།
ཟས་ཀྱི་ཆ་དང་། རྗེས་སུ་སྐོམ་འཐུང་པའི་ཚུལ་དང་། ཟས་ཟོས་ཚོད་ཟིན་པའི་
ཕན་ཡོན་སྟོན་པ་དང་བཞི་ལས།
༡ ཟས་ཚོད་མ་ཟིན་པའི་སྐྱོན།
དང་པོ། ཟས་ཚོད་མ་ཟིན་པའི་སྐྱོན་སྟོན་པ་ནི། གལ་ཏེ་ཟས་ཚོད་མ་
ཟིན་ཆུང་གྱུར་ན། །སྟོབས་མདངས་མི་འཕེལ་རླུང་ནད་མ་ལུས་འབྱུང༌།།
།ཚད་ལས་འདས་ན་མ་ཞུ་བེ་སྣབས་སྐྱེད། །དེ་ཡིས་མེ་མཉམ་རླུང་རྒྱུའི་
རྩ་སྦུབས་བཀག། །ཕོ་བའི་དྲོད་ཉམས་ཉེས་པ་མ་ལུས་སྐྱེད། །ཅེས་པའི་
དོན། གལ་ཏེ་ཟས་ཀྱི་ཚོད་མ་ཟིན་པར་ཡུན་བསྲིངས་ཏེ་ཆུང་བར་གྱུར་ན་ལུས་
ཀྱི་སྟོབས་དང་མདངས་མི་འཕེལ་ཞིང་རླུང་གི་ནད་མ་ལུས་པ་འབྱུང་བར་་་་་་་
འགྱུར་ལ། ཚད་ལས་འདས་ནས་ཆེས་པར་ཟོས་ན་མ་ཞུ་བའི་སྐྱོན་གྱིས་བེ་་་་་
སྣབས་སྐྱེད་ཅིང་བེ་སྣབས་དེ་ཡིས་མེ་མཉམ་གྱི་རླུང་རྒྱུ་བའི་རྩ་སྦུབས་བཀག་་་་
པས་ཕོ་བའི་མེ་དྲོད་ཉམས་པར་བྱེད་ལ་དེས་ཉེས་པ་གསུམ་པོ་སྐྱེད་པར་བྱེད་་་
ཅེས་པའོ། ། །
འདིའི་སྐབས་སུ་མདོ་གནས་ལེའུ་བརྒྱད་པའི་འགྲེལ་པ་ཟླ་ཟེར་ལས། ཁ་
ཟས་ཀྱི་ཚོད་མ་ཟིན་ཞིང་ཚད་ལས་ཆུང་ཞིང་དམན་པར་གྱུར་པ་ཟོས་ན་སྟོབས་
སུ་ཡང་མི་འགྱུར། གཟི་མདངས་སུ་ཡང་མི་འགྱུར། ལུས་འཕེལ་ཞིང་རྒྱས་པར་
ཡང་མི་འགྱུར་བ་དང་། དེ་བཞིན་དུ་རླུང་ལས་གྱུར་པའི་ནད་མ་ལུས་པ་ཐམས་
ཅད་ཀྱི་རྒྱུ་ཉིད་དེ། སྐྱེད་པའི་རྒྱུར་འགྱུར་ཞིང་འབྱིན་པར་བྱེད་དོ། །ཞེས་བྱ་་་་
བའི་དོན་ཏོ། །ཚད་ལས་ཤིན་ཏུ་ཆེས་པ་ཡང་། ཉེས་པ་ཐམས་ཅད་མྱུར་དུ་སྐྱེད།
• 451 •



ཅེས་བྱ་བ་ལ། ཚད་ལས་ཤིན་ཏུ་ཆེས་པའི་ཟས་ལྷག་པར་མང་པོ་ཟོས་པ་སྟེ། །
དེས་ནི་ཉེས་པ་གསུམ་པོ་ཐམས་ཅད་མྱུར་ཞིང་རིངས་པར་བྱེད་ཅིང་རབ་ཏུ་་་་
གཡོ་བར་བྱེད་དོ། །ཞེས་པ་དང་། དེ་ཡང་། ཕལ་ཆེར་ཤེས་རབ་ཉེས་པ་ཡིས།
ནད་ཀྱི་ཚོགས་ནི་སྐྱེ་བར་འགྱུར། ཟས་ལ་བརྐམ་པའི་མི་རྣམས་ལ། ཁྱད་པར་
དུ་ནི་གསུད་པ་འབྱུང་། ཞེས་བཤད་པ་ཡིན་ནོ། །དེ་ལ་རླུང་ལས་གཟེར་མགོ་
འཁོར། ཁོང་སྦོས་འདར་ཞིང་རེངས་སོགས་འགྱུར། མཁྲིས་པ་ལས་ནི་འཁྲུ་་་་
རིམ་འདེབས། ཁོང་ཚ་སྐོམ་ཞིང་རློན་སོགས་འགྱུར། བད་ཀན་རློན་ཞིང་ཡན་
ལག་ལྕི། ཚིག་ཐོགས་མཆིལ་མ་མང་བར་འགྱུར། ཞེས་བྱ་བ་ལ། དེ་ལ་མ་ཞུ་བ་
ལས་རླུང་ལ་སོགས་པའི་ནད་གཞི་ཤས་ཆེ་བ་ལས་ནད་འདི་དག་ཏུ་འགྱུར་ཏེ།
དེ་ལས་ཀྱང་རླུང་ལས་གྱུར་པའི་མ་ཞུ་བའི་ཁོང་པ་གཟེར་བ་དང་། མགོ་འཁོར་
ཞིང་ལྕི་བ་དང་། ཁོང་ལྕི་ལ་སོགས་པར་འགྱུར་རོ། །མཁྲིས་པ་དང་འདྲེས་པའི་
མ་ཞུ་བ་ལས་ནི་འཁྲུ་བ་ལ་སོགས་པའི་ནད་སྐྱེ་བར་འགྱུར་རོ། །བད་ཀན་གྱི་་་
ཤས་ཆེ་བ་ལས་ནི་རློན་ཅིང་སྐྱུགས་པ་དང་། ཡན་ལག་ལྕི་བ་དང༌། ཚིག་ཐོགས་
པས་ཏེ། ཚིག་འབྱིན་མི་ནུས་པ་ལ་སོགས་པ་འབྱུང་བར་འགྱུར་རོ་ཞེས་དང་།
ཟས་ནི་འཇུ་བར་མ་གྱུར་པ། སྟེང་འོག་ཏུའང་མི་འགྲོ་བར། མ་ཞུའི་གནས་སུ་
བེ་སྣབས་འགྱུར། དེ་ནི་བེ་སྣབས་ཅན་ཞེས་བཤད། རླུང་ལ་སོགས་པ་རབ་་་་་
འཁྲུགས་པས། གཟེར་ཟུག་སྣ་ཚོགས་ཀྱིས་ཟུག་ཅིང་། ཁབ་ཀྱི་ལུས་ནི་འབིགས་
པ་ལྟར། རྣོ་བར་ཟུག་པས་གསུད་གཟེར་ཡིན། ཞེས་བྱ་བའོ། །ཞེས་དང་། ཇི་
སྐད་དུ་བཤད་པའི་རླུང་ལ་སོགས་པ་ལས་བྱུང་པའི་གཟེར་ལ་སོགས་པའི་ནད་
མི་བཟད་ཅིང་བརྣག་པར་དཀའ་བ་གང་ཡིན་པ་དེ་བེ་སྣབས་སུ་གྱུར་ནས་སྐྱེད་
པར་བྱེད་པས་ན་ནད་དེ་ལ་མ་ཞུ་བེ་སྣབས་ཞེས་བྱའོ། །རླུང་ལ་སོགས་པའི་་་་་
• 452 •



ཉེས་པ་ཤིན་ཏུ་གདུག་པ་སྟེ། ཤས་ཆེར་གནོད་པར་གྱུར་བ་དང་། བེ་སྣབས་མི་
བཟད་པ་རྣམས་ཀྱིས་རྩ་སྦུབས་བཀག་པ་སྟེ། མ་ཞུ་བའི་བེ་སྣབས་མི་བཟད་་་་
ཅིང་། གདུག་པས་རྩ་སྦུབས་ཀྱི་ཁོང་སྟོང་རྣམ་པར་བཀག་ཅིང་གོ་སྐབས་ཀྱི་་་༌་
བར་བཅད་པས་རླུང་ལ་སོགས་པ་རྣམས་རྩིབ་ལོགས་ཀུན་ཏུ་ཐད་ཀར་ཕན་་་་་
ཚུན་འགྲོ་ཞིང་དྲང་པོར་འགྲོ་བས་ཁྱབ་པར་གྱུར་ན། ལན་འགའ་སྐྱེས་བུ་དེའི་
ལུས་ཤིང་བཞིན་དུ་རེངས་ཤིང་དབྱུག་པ་སྦྲེང་བ་ལྟ་བུ་གྱུར་ན། ལུས་གཡོ་བར་
བྱེད་པ་མ་ནུས་པར་གྱུར་ན་དེའི་ནད་དེའི་མིང་མ་ཞུ་བ་ཤིང་འདྲ་བ་ཞེས་བྱ་སྟེ།
ཞེས་དང་། མི་འཕྲོད་པ་ནི་ཟས་བསྲུང་བའི་ལེའུ་སྐབས་སུ་བཤད་པ། རླན་ཅན་
གྱི་ཤ་ལ་སོགས་པ་དང་། འོ་མ་ལ་སོགས་པ་ལྷན་ཅིག་བཟའ་བ་མི་འཕྲོད་པ་ལ་
སོགས་པ་ཡིན་ནོ། །ལྷག་པར་ཟ་བ་ནི་ཟས་ཀྱིས་འགྲངས་པའི་སྟེང་དུ་ཡང་ཟ་་
བའོ། །མ་ཞུ་བར་ཟ་བ་ནི་སྔ་མ་དེ་ཞག་གི་ཟན་མ་ཞུ་བར་གང་ཟ་བར་བྱེད་པའོ།།
དེ་ལྟར་ན་མི་འཕྲོད་པ་ཟ་བ་དང༌། ལྷག་པར་ཟ་བ་དང༌། མ་ཞུ་བར་ཟ་བའི་་་
སྐྱེས་བུ་ཟ་བ་དེ་ནི་དུག་གི་མཚན་ཉིད་ཅན་དེ་མ་ཞུ་བའི་ཉེས་པ་དུག་གི་མཚན་
ཉིད་ཅན་གྱི་མ་ཞུ་བ་མི་ཟད་པ་ཤིན་ཏུ་གསོར་མི་རུང་བ་དུག་གི་མིང་ཅན་དེ་་་
དུག་དང་མཚན་མ་འདྲ་བ་ཡིན་པའི་ཕྱིར་རོ། །ཞེས་དང་། མ་ཞུ་བ་རིགས་དྲུག་
གི་ངོས་འཛིན་ཡང་ཞོར་ལ་བཤད་དོ། །
ཡང་དེ་ཉིད་ལས། ཟས་ཀྱི་ཚོད་ལྷག་པར་གྱུར་པ་ཟོས་པ་གཅིག་པུས་མ་
ཞུ་བར་འགྱུར་བར་མ་ཟད་ཀྱི། མི་འདོད་བཞིན་དུ་ཟོས་པ་དང་འགགས་པས་
བྱེད་པ་སྟེ། རྩ་སྒོའི་སྦུབས་ཀྱི་གེགས་བྱེད་པ་དང༌། ཚིག་པ་དེ་བཅོས་པ་ཐལ་་་
དྲགས་པ་དང་། མ་ཚོས་པ་དེ་ལེགས་པར་ཚོས་ཤིང་སྨིན་པར་མ་གྱུར་པ་དང་།
ལྕི་བ་དེ་འཇུ་དཀའ་བ་དང་། རྩུབ་པ་སྟེ་སྣུམ་མེད་པ་དང་། མི་གཙང་བ་སྟེ་མ་
• 453 •



དག་པ་དང་། གྲང་བ་སྟེ་ཁེངས་པ་དང༌། ཁོང་ཚ་བ་སྟེ་ལུས་ཀྱི་ཁོང་ཚ་བར་་་་
བྱེད་པ་དང་། སྐམ་པ་སྟེ་ཕལ་ཆེར་སྲ་བ་དང་། ཆུ་མང་བ་སྟེ་ཆུ་མང་པོ་དང་་་་
བསྲེས་བའི་ཟས་འདི་དག་ནི་འཇུ་བར་མི་འགྱུར་ཞིང་ཡོངས་སུ་དེངས་པར་མི་
འགྱུར་གྱི། བེ་སྣབས་ཀྱི་ཉེས་པ་འབའ་ཞིག་སྐྱེད་པར་འགྱུར་རོ་ཞེས་དང་།
བཅོས་པའི་ཐབས་ཀྱང་། མ་ཞུའི་འགྱུར་བ་ཞི་བ་དག ཉམས་སྨད་པར་
ནི་བྱས་ལས་འགྱུར། །ཞེས་བྱ་བ་ལ། མ་ཞུ་བའི་འགྱུར་བ་ཞེས་པ་ཟས་མ་ཞུ་་་་
བའི་ཉེས་པ་ལས་བྱུང་བའི་ནད་བེ་སྣབས་དང་། སྙོམ་པ་དང་། གཟེར་ལ་་་་་
སོགས་པ་རྣམས་ལ་ཞི་བ་དག་ནི་ཉམས་དམད་པ། སྨྱུང་བ་དང་ཞི་བར་བྱས་པ་
དང་། དུགས་དག་བྱས་པ་ལས་ནད་དེ་ཉེ་བར་ཞི་ཞིང་ཉམས་དམད་པ་བྱས་པ་
འབྱུང་བར་འགྱུར་རོ། །དེ་གསུམ་ཉེས་པ་རྣམ་གསུམ་ནི། བརྟག་ནས་རབ་ཏུ་་
སྦྱང་བར་བྱའོ། ཞེས་བྱ་བ་ལ། ཉམས་དམད་པ་བྱ་བ་དེ་ནི་སྨྱུང་བ་དང་། ཞུ་་
བར་བྱས་པ་དང་། དུགས་བྱ་བ་རྣམ་པ་གསུམ་ཡོད་པ་ལ། དེ་ལ་ཉེས་པ་རྣམ་་
གསུམ་ལ། ཞེས་པ། ཆུང་ངུ་དང་བར་མ་དང༌། ཆེན་པོའི་ཚུལ་བརྟགས་ཤིང་་
རིམ་པ་འདིས་ཆུང་ངུ་ལ་སོགས་པའི་ཉེས་པ་དབྱེ་བ་སོ་སོར་བརྟག་ཅིང་དཔྱད་
ནས་རབ་ཏུ་སྦྱང་བར་བྱའོ། །དེ་ལ་ཆུང་བ་སྨྱུང་བ་སྤངས། འབྲིང་ལ་སྨྱུང་དང་
བཞུ་བྱ་བ། ཆེན་པོ་ལ་ནི་སྦྱང་བ་སྟེ། དེ་ཡིས་དྲི་མ་རྩ་ནས་འབྱིན། ཞེས་དང༌།
དེ་བཞིན་ནད་ནི་གཞན་དག་ལའང་། རང་ནད་གཞི་ལས་གོ་ལྡོག་པས་སོ་སོ་་་
ཞེས་བྱ་བ་ལ། དེ་བཞིན་ཆུང་ངུ་ལ་སོགས་པའི་རིམ་པ་འདིས། རིམས་ལ་་་་་་
སོགས་པའི་ནད་གཞན་དག་ཡང་རང་གི་ནད་གཞི་ལས་གོ་ལྡོག་པས་ཞེས་པ་་་
རང་གི་ནད་ཀྱི་རྒྱུ་དང་མི་མཐུན་སྨན་གྱི་གསོ་བར་བྱ་ཞིང་ལྡོག་པར་བྱའོ། །དེ་
ཡང་རང་གི་ནད་གཞི་ཡིན་པས་ན་རང་གི་ནད་གཞི་དེ་གང་གི་རྒྱུ་གང་ཡིན་པའོ།
• 454 •



དེ་ལས་གོ་ལྡོག་པ་ནི་དེ་དང་མི་མཐུན་པའོ། །དཔེར་ན་ཚིམ་ཞིང་བརྟས་པར་་
བྱས་ལས་བྱུང་བའི་ནད་ལ་ཉམས་དམད་པར་བྱ་བ་དང༌། ཉམས་དམད་ལས་
བྱུང་བའི་ནད་ལ། དེ་ལས་གོ་ལྡོག་པ་ནི། བརྟ་བར་བྱ་བ་ཡིན་པ་དང་། དེ་་་་
བཞིན་དུ་ལྕི་བ་དང་། སྣུམ་པ་དང་གྲང་བ་ལ་སོགས་པ་ལས་བྱུང་བའི་ནད་ལ་
དེ་དང་མི་མཐུན་པ་ཡང་བ་དང་རྩུབ་པ་དང་དྲོ་བར་བྱ་བ་དང་། ཡང་བ་དང་
རྩུབ་པ་དང་དྲོ་བ་ལས་བྱུང་བའི་ནད་ལ་དེ་དང་མི་མཐུན་པ་ལྕི་བ་དང་། སྣུམ་
པ་བསིལ་བ་བྱ་བ་ལ་སོགས་པ་ལྟ་བུའོ། །དེ་ལས་རྗེས་སུ་འབྲེལ་བ་ཡོད། རྒྱུ་་་་
ལས་གོ་ལྡོག་རྣམ་སྤང་པ། སྨན་པས་ཇི་ལྟ་ཇི་ལྟ་བར། ནད་ལ་གོ་ལྡོག་སྦྱར་་་་་
བའམ། ཞེས་བྱ་བ་ལ། ནད་ཀྱི་རྒྱུ་ལས་གོ་ལྡོག་པའི་སྨན་བྱས་སུ་ཟིན་ཀྱང་ཉེས་
པ་སྟོབས་དང་ལྡན་པས། ནད་དེ་དང་རྗེས་སུ་འབྲེལ་བ་ཡོད་ཅིང་ཤིན་ཏུ་ཞེན་
པར་གྱུར་པ་ལ་རྒྱུ་ལས་རྣམ་པར་ཟློག་པ་སྟེ། ནད་གཞི་དང་མི་མཐུན་པའི་སྨན་
སྤངས་ཤིང་དོར་ལ། སྨན་པས་ཇི་ལྟ་ཇི་ལྟར་རིགས་ཤིང་། ཇི་ལྟར་འོས་པའི་་་
སྨན་ནད་ལས་གོ་ལྡོག་པའི་སྨན་དེ་སྦྱར་བར་བྱ་ཞིང་སྦྱིན་པར་བྱ་སྟེ། དཔེར་ན་
རིམ་ལ་གླ་སྒང་དང་། པར་པ་ཏ་དང་ནས་ཐུག་སླ་བ་སྦྱིན་པ་དང་། གཅིན་་་་་
ནད་ལ་སེར་པོ་རྣམ་གཉིས་དང་། ནས་ཟན་ལ་སོགས་པ་སྦྱིན་པ་དང་། མཁྲིས་
པ་གྱེན་དུ་འབྱུང་བ་ལ་ཁྲུས་སྨན་གྱི་འོག་ནས་གདོན་པར་བྱའོ། །དེ་བཞིན་དུ་་་
ནད་ལས་གོ་ལྡོག་པའི་གསོ་དཔྱད་ཀྱི་བཅོས་པའི་ཐབས་ཀྱི་གཙོ་བོ་རྣམ་པ་་་་་
གཉིས་དང་། ལས་རྣམ་ལྔ་དུ་བ་སྣ་ནས་བཏང་བ་དང་། མིག་སྨན་ལ་སོགས་་
པ་དང་བཅས་པ་ལ་སོགས་པ་བྱ་བ་སྟེ། དཔེར་ན། གླ་སྒང་དང་པར་པ་ཏ།
མཁྲིས་པ་སེལ་བར་བྱེད་པ་ཡིན་དུ་ཟིན་ཀྱང་རིམས་འཇོམས་པར་བྱེད་པ་ལྟར།
མཁྲིས་པ་ལས་བྱུང་བའི་ནད་གཞན་ལ་ནི་མ་ཡིན་ནོ། །དཔེར་ན་སྐྱེར་པ་འདི་་
• 455 •



ཚིལ་དང་བད་ཀན་སེལ་བར་བྱེད་པ་ཡིན་དུ་ཟིན་ཀྱང་། གཙོ་ཆེར་གཅིན་ནད་
འཇོམས་པར་བྱེད་པ་སྟེ། དེ་ལྟར་ཚིལ་དང་བད་ཀན་ལས་བྱུང་བའི་ནད་གཞན་
དག་ལ་ནི་དེ་ལྟར་མ་ཡིན་ནོ། །འདི་དག་ཀྱང་འོག་ན་སློབ་དཔོན་གྱི་རྒྱ་ཆེར་་་་
བསྟན་པ་ཡིན་ནོ། །དེའི་དོན་བྱེད་པ་སྦྱོར་བ་བྱ། ཞེས་བྱ་བའམ། རྒྱུ་དང་ནད་
ཀྱི་གོ་ལྡོག་པ་དེའི་དོན་བྱེད་པ་སྟེ། འདི་ནི་རྒྱུ་དང་ནད་ཀྱི་གོ་ལྡོག་པའི་དོན་་་་
བྱེད་པའི་ཚུལ་ཅན་ཡོད་པས་ན་དོན་བྱེད་པ་སྟེ། དེའི་དོན་ནི་ནད་གཞི་ལས་གོ་
ལྡོག་པ་དང་། ནད་ལས་གོ་ལྡོག་པར་གྱུར་པ་ལས་དེ་དོན་བྱེད་པ་སྦྱོར་བ་བྱ་སྟེ།
དཔེར་ན་སྐྱུགས་བྲོ་བ་ལ་གློ་སྨན་བཏང་བའམ། ཚད་པར་འཁྲུ་བ་ལ་ཁྲུས་བྱ་་་
བའམ། ཆང་ནད་ལ་ཆང་སྦྱིན་པའམ། མེས་ཚིག་པ་ལ་མེས་བསྲེག་པའམ། ཞི་
བ་དང་རྒྱས་པའི་ལས་བྱ་བ་སྟེ། འདི་དག་གིས་བསྡུས་པ་ལས། རྒྱས་པར་་་་་
བཤད་དེ། དོན་གཉིས་ཀས་བྱེད་པ་ལྷ་རྣམས་ལ་ཡང་བསྟེན་ཞིང་སྨན་གྱི་སྦྱོར་
བ་ཡང་བྱེད་པ་དང་། སྐྱུགས་བྲོ་བ་ལ་ཡང་གློ་སྨན་དང་། ཚད་པས་འཁྲུ་བ་ལ་
ཡང་དྲི་མ་སྦྱང་བ་དང་། ཆང་གི་ནད་ལ་ཆང་བླུད་པ་དང་། མེས་ཚིག་པ་ལ་་་
མེས་སྲེག་པ་དང་། མཁྲིས་པ་ནང་དུ་ཞེན་པའམ། ལམ་ལོག་པར་སོང་བ་ལ་་་་
དུགས་བྱ་བ་དང་། ཁ་བ་དང་སྐྱུར་བ་དང་། བསྐ་བའི་རོ་བསྟེན་ཅིང་དྲོ་བ་་་
དང་གྲང་བའི་སྤྱོད་ལམ་གྱི་གནས་པས། ཕྱི་རོལ་དུ་གནོད་ཅིང་རང་གི་ལམ་་་་
ནས་རྒྱུ་བར་བྱ་བ་དང་། བད་ཀན་ནང་དུ་ཞེན་ཅིང་རེངས་པར་གྱུར་པ་ལ་ཕྱི་
རོལ་ནས་བསིལ་བའི་ཉེ་བར་སྤྱོད་པ་ལ་གནས་པས། དེའི་གནོད་པ་ནང་དུ་་་
ཞུགས་ནས་བད་ཀན་བཞུ་བར་བྱ་བ་སྟེ། དེ་ལྟ་བུ་གོ་མ་བཟློག་པའི་དཔྱད་ནི་་
རྒྱུ་དང་ནད་གོ་བཟློག་པའི་དོན་བྱེད་དོ། །ཞེས་བཤད་པ་རྣམས་ཞོར་ལ་འཕྲོས་
པའོ། །
• 456 •



༢ ཟས་ཚོད་བཟུང་བའི་ཚད་དམ་ཆ།
གཉིས་པ། ཟས་ཀྱི་ཆ་སྟོན་པ་ནི། དེ་ཕྱིར་ཟས་དང་ཕོ་བའི་མེ་དྲོད་
སྦྱར། ལྟོ་བའི་ཆ་གཉིས་ཟས་ལ་ཆ་གཅིག་སྐོམ། ཆ་བཞི་པ་ནི་རླུང་གི་
གནས་སུ་བཞག །ཅེས་པའི་དོན། ཟས་ཚོད་མ་ཟིན་པའི་ཉེས་དམིགས་ཤེས་
པ་དེའི་ཕྱིར། ཟས་ལྕི་ཡང་དང་ཕོ་བའི་མེ་དྲོད་སྦྱར་ནས་བཟའ་བར་བྱ་བ་ཡིན་
ལ་དེ་ཡང་སྤྱིར་ཙམ་པར་ལྟོ་བའི་ཆ་གཉིས་ཟས་ཀྱིས་གང་བ་ཆ་གཅིག་ལ་སྐོམ་་
ཆུས་གང་བར་རུང་ལ། ཆ་བཞི་པ་རླུང་གི་གནས་ལ་བཞག་པར་བྱ་ཞེས་པའོ། །
འདི་ཡང་སྤྱིར་བསྟན་ཡིན་གྱི་ངེས་པ་ནི་མ་ཡིན་ཏེ། འདི་དག་གི་སྐབས་
མདོ་གནས་ལེའུ་བརྒྱད་པའི་འགྲེལ་བ་ཟླ་ཟེར་ལས། ལྟོ་ཡི་ཆ་གཉིས་ཟས་ཀྱིས་སྟེ།
ཆ་གཅིག་སྐོམ་གྱིས་བཀང་བར་བྱ། རླུང་ལ་སོགས་པའི་གནས་སུ་ནི། ཆ་བཞི་
པ་ནི་ལྷག་པར་བཞག ཅེས་བྱ་བ་ལ། ལྟོ་ཡི་ཆ་གཉིས་ཟས་ཀྱི་བཀང་བར་བྱའོ། །
ལྟོ་ཡི་ཆ་གཅིག་སྐོམ་སྟེ་བཏུང་བས་བཀང་བར་བྱའོ། །རླུང་ལ་སོགས་པའི་ཉེས་
པ་རྣམས་ཀྱི་གནས་དང་རྟེན་དུ་ནི་ལྟོ་ཡི་ཆ་བཞི་པ་ལྷག་མར་བཞག་ཅིང་ལུས་་
པར་བྱའོ། །འདི་ནི་རྣམ་པ་ཐམས་ཅད་དུ་བྱ་བ་མ་ཡིན་ཏེ། དེ་ཡང་གཞུང་ལས།
རླུང་མེའི་ཤས་ཆུང་ནད་མེད་དང་། རྒྱལ་པོ་བདེ་བའི་བདག་ཉིད་ལ། རིམ་་་་་
འདི་རྟག་ཏུ་སྦྱར་བྱ་ཡི། གཞན་དབང་ལ་ནི་ངེས་པ་མེད། ཅེས་བཤད་པ་ཡིན་
ནོ། །ཞེས་བཤད།
༣ སྐོམ་འཐུང་བའི་ཚུལ། །
གསུམ་པ། ཟས་ཀྱི་རྗེས་སུ་སྐོམ་འཐུང་པའི་ཚུལ་སྟོན་པ་ནི། ཟས་ཟོས་
རྗེས་ལ་སྐོམ་འཐུང་ངོམས་དང་ཁྱབ། ཟས་འདྲུལ་འཇུ་ཞིང་ལུས་་་་་
• 457 •



བརྟས་སྟོབས་འཕེལ་བྱེད། སྐད་འགག་གློ་རྡོལ་ལུད་པ་ཆམ་པ་དང་།
ནམ་ཚོང་ཡན་ཆད་ནད་ལ་གནོད་པ་ཡིན། མེ་དྲོད་ཆུང་ལ་ཤ་ཟ་ཆང་
འཐུང་བྱ། མི་འཇུ་སྦོས་ན་ཟོས་རྗེས་ཆུ་བསྐོལ་བཏུང༌། སྐེམ་པོ་རྒྱས་་
པར་བྱེད་ལ་ཆང་བཏུང་བྱ་། སྦོམ་པོ་འབྲི་ལ་སྦྲང་རྩིའི་ཆུ་བཏུང་ངོ། །
ཞོ་ཆང་དུག་སྦགས་སྦྲང་རྩི་ཐོས་པ་ལ། རྗེས་སུ་ཆུ་བསིལ་འཐུང་ན་་་་
ཕན་པ་ཡིན། ཟས་ཟོས་བར་མཐའ་ཐོག་མར་སྐོམ་འཐུང་པས།
ཉམས་འཚག་རན་ཞིང་སྦོམ་དང་སྐེམ་པོར་འགྱུར། ཞེས་པའི་དོན། ཁ་
ཟས་ཟོས་པའི་རྗེས་ལ་སྐོམ་ཆུ་འཐུང་ན་ངོམས་ཤིང་ཚིམ་པར་བྱེད་པ་དང་ལུས་
ལ་ཁྱབ་པ་དང་ཟས་འདྲུལ་བ་སྟེ་བཤིག་པ་དང་བདེ་བར་འཇུ་ཞིང་ལུས་བརྟས་
པ་དང་ལུས་ཀྱི་སྟོབས་འཕེལ་བར་བྱེད་པ་ཡིན་ལ། ཟས་ཀྱི་རྗེས་ལ་སྐོམ་མི་་་་
འཕྲོད་པ་ནི། སྐད་འགག་པ་དང་གློ་རྡོལ་དང་ལུད་པ་མང་བ་དང་། ཆམ་པ་་་
བྱུང་བ་དང་། ནམ་ཚོང་ཡན་ཆད་ཀྱི་ནད་ལ་གནོད་པ་ཡིན་ནོ། །མེ་དྲོད་ཆུང་་་
བ་རྣམས་ལ་ཤ་ཟ་ཞིང་ཆང་འཐུང་བར་བྱ་བ་ཡིན་པ་ལ་ཟས་མི་འཇུ་བར་སྦོས་
ན་ཟས་ཀྱི་རྗེས་ལ་ཆུ་བསྐོལ་བཏུང་བར་བྱ་བ་ཡིན་ཞིང་ཤ་སྐེམ་པོ་ཤ་རྒྱས་པར་
བྱ་བ་ལ་ཆང་བཏུང་བར་བྱ་བ་ཡིན་ལ། སྦོམ་པོ་འབྲི་བར་འདོད་པ་ལ་ནི་སྦྲང་
རྩིའི་ཆུ་བཏུང་ངོ། །ཞོ་དང་ཆང་དང་དུག་གིས་སྦགས་པའི་ཟས་དང་སྦྲང་རྩི་་་
ཟོས་པ་ལ་དེའི་རྗེས་སུ་ཆུ་བསིལ་བ་བཏུང་ན་ཕན་པ་ཡིན་ནོ། །
སྐབས་འདིར་དཔལ་མགོན་སོགས་ཀྱི་འགྲེལ་པར། ཞོ་དང་ཆང་མང་བ་
དང༌། དུག་དང་སྦགས་པའི་སྦྲང་སྨྱོན་དང་། ཞེས་པ་མི་འཐད་དེ། སྦྲང་རྩི་་་་
ཟོས་པའི་རྗེས་ལ་ཞེས་པ་ཡིན་པའི་ཕྱིར་རོ། །དེ་ལྟར་ཡིན་ཏེ། མདོ་གནས་ལེའུ་
བརྒྱད་པའི་འགྲེལ་པ་ཟླ་ཟེར་ལས། ཟོས་རྗེས་སྐོམ་ནི་བསིལ་བའི་ཆུ། ནས་དང་
• 458 •



བག་ཕྱེའི་གཡོས་བྱས་ཟོས། ཞོ་ཆང་དུག་སྦགས་སྦྲང་རྩི་ལ། ཆུ་བསིལ་རྗེས་སུ་་་
འཐུང་ན་ཕན། ཞེས་བྱ་བ་ལ། ཟས་ཟོས་པའི་རྗེས་སྐོམ་བཏུང་བ་ནི་ཆུ་ཉིད་་་་
བཟང་བ་ཡིན་ཏེ། རོ་ཐམས་ཅད་ཀྱི་སྐྱེ་གནས་ཡིན་པའི་ཕྱིར་དང་། སེམས་་་་་
ཅན་ཐམས་ཅད་ཐུན་མོང་གི་ལོངས་སྤྱོད་ཡིན་པའི་ཕྱིར་དང་། འཚོ་བར་བྱེད་་
པ་ལ་སོགས་པའི་ཡོན་ཏན་དང་ལྡན་པའི་ཕྱིར་རོ། །དེ་ཡང་ཁྱད་པར་ནི་བསིལ་
ཞིང་གྲང་བའི་ཡོན་ཏན་དང་ལྡན་པའོ། །དེ་ཡང་གང་དང་རྗེས་སུ་མཐུན་ཞེ་ན།
ནས་དང་བག་ཕྱེ་ལས་གཡོས་སུ་བྱས་པ་ཟོས་པ་དང་། ཞོ་ཆང་དང་དུག་དང་་
སྦྲང་རྩི་ཟོས་པའི་རྗེས་ལ་འཐུང་ན་ཕན་ཞིང་བདེ་བར་འགྱུར་བའོ། ཞེས་བཤད།
ཟས་ཟོས་པའི་བར་དང་ཟོས་པའི་མཐའ་དང་། ཟ་བའི་ཐོག་མར་སྐོམ་འཐུང་
པས་གོ་རིམ་བཞིན་དུ་ལུས་ཀྱི་ཉམས་འཚག་རན་ཅིང་དེ་བཞིན་དུ་སྡོམ་པ་དང་
སྐེམ་པར་གྱུར་ཞེས་པའོ། །
གཞན་ཡང་སྐོམ་གྱི་ཚུལ་རྒྱས་པར་མདོ་གནས་ལེའུ་བརྒྱད་པའི་འགྲེལ་
པ་ཟླ་ཟེར་ལས། མདོར་ན་(ཟོས་)རྗེས་བཏུང་བ་དག གང་ཞིག་ཟས་དང་་་་
ཡོན་ཏན་ནི། མི་མཐུན་མི་འཕྲོད་མེད་པར་འགྱུར། དེ་ནི་རྣམ་པ་ཀུན་ཏུ་་་་་
བསྔགས། ཞེས་བྱ་བ་ལ། མདོར་བསྡུ་ན་ཟས་ཀྱི་རྗེས་ལ་སྐོམ་བཏུང་བར་བྱ་བ་
ནི། གང་ཞིག་ཟས་དང་མི་འདྲ་ཞིང་། དེ་དང་རང་བཞིན་མི་མཐུན་པར་་་་་
འགྱུར་བ་དེ་ནི་དུས་རྣམ་པ་ཐམས་ཅད་དུ་བསྔགས་ཤིང་ཕན་པར་འགྱུར་་་་་
ཡིན་ལ། དེ་ཡང་མི་འཕྲོད་པ་མེད་པར་གྱུར་པའོ། །དེ་ཡང་དཔེར་ན། སྣུམ་པ་
ལ་རྩུབ་པ་དང༌། རྩུབ་པ་ལ་སྣུམ་པ་དང་། གྲང་བ་ལ་དྲོ་བ་དང༌། དྲོ་བ་ལ་་་་
གྲང་བ་དང་། མངར་བ་ལ་སྐྱུར་བ་དང་། སྐྱུར་བ་ལ་མངར་བ་དང༌། མངར་བ་
ལ་ཁ་བ་དང་། ཁ་བ་ལ་མངར་བའོ། །དེ་ལྟར་ན་ནི་འོ་མ་ལ་སོགས་པ་གཡོས་་་་
• 459 •



པའི་ཟས་དང་། འོ་མ་ལས་གྱུར་པ་རྣམས་ལ་སྐོམ་དུ་རང་སྐྱུར་གྱི་རྩབས་མོ་ལ་
སོགས་པ་བཏུང་བར་བྱ་དགོས་ཀྱི། ཟས་ཀྱི་ཡོན་ཏན་ལས་ཡོན་ཏན་མི་མཐུན་
མེད་པའི་ཕྱིར་རོ། །ཞེ་ན། དེའི་ཕྱིར་མི་འཕྲོད་པ་མེད་པ་ཞེས་བྱའི་ཚིག་སྨོས་པ་
ཡིན་ཏེ། རྩབས་མོ་རང་སྐྱུར་ལ་སོགས་པ་སྐྱུར་བ་གང་ཡིན་པ་དེ་ནི་འོ་མ་ལ་
སོགས་པ་དང་ཡོན་ཏན་མི་མཐུན་པར་གྱུར་དུ་ཟིན་ཀྱང་དེ་ནི་མི་འཕྲོད་པ་ཡིན་
ཏེ། འོ་མ་དང་སྐྱུར་ལྷན་ཅིག་ཟ་བ་ནི་མི་འཕྲོད་པ་ཡིན་པའི་ཕྱིར་རོ་ཞེས་སྔར་
བསྟན་པའི་ཕྱིར་རོ། །དེ་ནས་གང་ཟས་དང་སྐོམ་ཡོན་ཏན་མི་མཐུན་ཞིང་་་་་
མཚན་ཉིད་ཐ་དད་ཀྱང་མི་འཕྲོད་པ་མེད་པར་གྱུར་པ་བཏུང་བ་དེ་མཆོག་ཏུ་་་
བསྔགས་པ་ཡིན་ནོ། །ཞེས་བཤད། །
༤ ཟས་ཚོད་ཟིན་པའི་ཕན་ཡོན།
བཞི་པ། ཟས་ཚོད་ཟིན་པའི་ཕན་ཡོན་སྟོན་པ་ནི། ཉེས་པའི་ལམ་་་་
མིན་མི་འགྲོ་མེ་དྲོད་འབར། །ལུས་ཡང་དང་ག་བདེ་ལ་དབང་པོ་་་་
གསལ། །སྟོབས་ཆེ་བཤང་གཅིན་འོག་རླུང་བདེ་བར་འབྱིན། །ཟས་་་
ཚོད་ལེགས་པར་ཟིན་ལས་འབྱུང་བར་འགྱུར། །ཞེས་པའི་དོན། ཉེས་པ་
སྟེ། རླུང་ལ་སོགས་པས་ལམ་མིན། ལོག་པར་མི་འགྲོ་ཞིང་མེ་དྲོད་ཉམས་པར་་
མི་འགྱུར་བ་དང་། ལུས་ཡང་བ་དང་དང་ག་བདེ་བ་དང་དབང་པོ་གསལ་བ་་་
དང་སྟོབས་ཆེ་བ་དང་བཤང་བ་དང་གཅི་བ་དང་འོག་རླུང་རྣམས་བདེ་བར་་་་
འབྱིན་པ་ལ་སོགས་པའི་ཡོན་ཏན་གང་ཡིན་པ་དེ་དག་ནི་ཟས་ཚོད་ལེགས་པར་
ཟིན་པ་ལས་འབྱུང་བར་འགྱུར་ཞེས་པའོ། །གཞུང་མ་དག་པ་རྣམས་སུ་ཉེས་པ་
ལས་འབྱུང་བ་མིན་ཞེས་པ་མི་འཐད་དོ། །
འདིའི་ཐད་ཀྱི་མདོ་གནས་ལེའུ་བརྒྱད་པའི་འགྲེལ་པ་ཟླ་ཟེར་ལས།
• 460 •



བཤང་དང་གཅི་བསལ་སྙིང་ལ་དྲི་མེད་ཉེས་པ་ལམ་མིན་པར་མི་འགྲོ། སྒྲེག་པ་
དག་ཅིང་བྲུ་བ་ཚ་གྱུར་ཐུར་གྱི་རླུང་ནི་ཐ་མལ་རྒྱུ། དེ་བཞིན་མེ་ཡི་དྲོད་བདོ་་་་
དབང་པོ་གསལ་ཞིང་ལུས་ཀྱང་རབ་ཏུ་ཡང་། ཟས་ཀྱི་ཚོད་རན་ཆོ་གར་སྦྱར་་་་
ཞིང་ཟ་བ་དེ་ནི་དུས་སུ་འདོད། ཅེས་བྱ་བ་ལ། བཤང་བ་དང་གཅི་བ་ལེགས་་་་
པར་བསལ་ཞིང་གཏང་བ་དང་། སྙིང་ལ་དྲི་མེད་པ་སྟེ་སེམས་དང་ཞིང་ཉམ་ང་
བ་མེད་པ་དང་། ཉེས་པ་སྟེ་རླུང་ལ་སོགས་པ་ལམ་མིན་པ་དག་ཏུ་ལམ་ལོག་་་
པར་མི་འགྲོ་ཞིང་རང་གི་གནས་ན་གནས་པ་དང་། སྒྲིག་པ་དག་ཅིང་དྲི་མ་་་་་
མནམ་པ་མེད་པ་དང་། བྲུ་བ་ཚ་བར་གྱུར་ཅིང་བཀྲེས་པ་ཟས་འདོད་པར་་་་་
འགྱུར་བ་དང་། ཐུར་གྱི་རླུང་ཐ་མལ་པར་རྒྱུ་བ་སྟེ། ཐུར་དུ་འབྱུང་བའི་རླུང་་་
ལུགས་བཞིན་འབྱུང་བ་དང་། དེ་བཞིན་དུ་ཕོ་བའི་མེ་དྲོད་བདོ་ཞིང་ཤས་ཆེ་བ་
དང་། དབང་པོ་གསལ་ཞིང་རང་གི་བྱ་བ་རྣམས་ལ་འཇུག་པ་གསལ་བ་དང་།
དེ་བཞིན་དུ་གང་གི་ལུས་ཀྱང་རབ་ཏུ་ཡང་བར་གྱུར་ཅིང་བྱ་བ་ལ་ཐོགས་པ་་་་
མེད་པར་གྱུར་པ་ན་ཟས་ཀྱི་ཚོད་རན་པའི་ཆོ་གར་སྦྱར་བ་ཇི་སྐད་བཤད་པ་་་་
བཞིན་དུ་ཟ་བ་དེ་ནི་ཟས་ལ་སྤྱོད་པའི་དུས་ཡིན། སློབ་དཔོན་དག་བཞེད་ཅིང་
འདོད་པ་ཡིན་ནོ་ཞེས་བཤད་ཅིང་། །
ཅེས་གསུངས་སོ། །ཞེས་པ་ནི་དེ་སྐད་ཅེས་ལེའུ་བཅོ་བརྒྱད་པ་་་་
གསུངས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་ཁ་ཟས་བསྲུང་བ་དང་ཟས་ཚོད་རན་པར་་་་་་་
བཟའ་བའི་ལེའུ་སྟེ་བཅོ་བརྒྱད་པའོ། །ཞེས་པ་སྟེ། ཟས་ཚོད་རན་པར་་་་་
བཟའ་བའི་ལེའུ་བཅོ་བརྒྱད་པ་རྒྱས་པར་བཤད་ཟིན་ཏོ། གནས་བཞི་པ་འཚོ་བ་
• 461 •



ཟས་ཀྱི་གནས་ལེའུ་གསུམ་གྱི་བདག་ཉིད་ཅན་གྱི་རྒྱ་ཆེར་འགྲེལ་པ་ལེགས་པར་
བཤད་ཟིན་ཏོ། །
སྦྱོར་བ་སྨན་གྱི་གནས།
ད་ནི་གནས་ལྔ་པ་སྦྱོར་བ་སྨན་གྱི་གནས་ལེའུ་གསུམ་ཡོད་པའི་ཐོག་མར་
སྨན་གྱི་རོ་དང་ཞུ་རྗེས་བསྟན་པའི་ལེའུ་བཅུ་དགུ་པ་བཤད་པར་བྱ་སྟེ། དེ་ལ་་
སྦྱོར་བ་སྨན་གྱི་གནས་འདི་ཞུ་བ་དང་། ཞུས་ལན། གཞུང་དོན་དངོས་དང་་་་
གསུམ་ལས། དང་པོ་ནི། དེ་ནས་ཡང་དྲང་སྲོང་ཡིད་ལས་སྐྱེས་ཀྱིས་འདི་
སྐད་ཅེས་ཞུས་སོ། །ཀྱི་སྟོན་པ་དྲང་སྲོང་རིག་པའི་ཡེ་ཤེས་ལགས། །
སྦྱོར་བ་སྨན་གྱི་གནས་ལ་ཇི་ལྟར་བསླབ་པར་བགྱི། །འཚོ་མཛད་སྨན་
པའི་རྒྱལ་པོས་བཤད་དུ་གསོལ། །ཞེས་པའི་དོན། ཟས་ཚོད་རན་པར་་་་་
བཟའ་བའི་ལེའུ་གསུངས་ཟིན་པའི་སྐབས་དེ་ནས་ཡང་དྲང་སྲོང་ཡིད་ལས་སྐྱེས་
ཀྱིས་འདི་སྐད་ཅེས་ཞུས་སོ། །ཀྱེ་ཞེས་སྙན་གསན་ཕབ་ནས། དྲང་སྲོང་ཆེན་པོ་
རིག་པའི་ཡེ་ཤེས་ལགས། སྦྱོར་བ་སྨན་གྱི་གནས་ལ་བདག་གིས་ཇི་ལྟར་བསླབ་
པར་བགྱི། འཚོ་མཛད་སྨན་པའི་རྒྱལ་པོ་ཆེན་པོས་བཤད་དུ་གསོལ། ཞེས་ཞུས་
པ་ལས། ཞེས་པ་ནི་མཚམས་སྦྱོར་གྱི་ཚིག་གོ། །
གཉིས་པ། ཞུས་པའི་ལན་ནི། སྟོན་པས་གསུངས་པ། ཀྱི་དྲང་སྲོང་
ཆེན་པོ་ཉོན་ཅིག །ནད་ལ་གསོ་བར་བྱེད་པའི་གཉེན་པོ་ཡི། །སྦྱོར་བ་
སྨན་གྱི་གནས་ལ་བསླབ་པ་ནི། །རོ་དང་ཞུ་རྗེས་ནུས་པ་སྦྱར་ཐབས་་་་
བཞི། །ཞེས་པའི་དོན། སྟོན་པས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་་་་
གསུངས་སོ། །ཀྱེ་ཞེས་བོས་ནས། དྲང་སྲོང་ཆེན་པོ་ཉོན་ཅིག ཉེས་པ་གསུམ་ལ་
• 462 •



སོགས་ནད་ལ་གསོ་བར་བྱེད་པའི་གཉེན་པོ་སྤྱོད་ལམ་དང་། ཟས་དང་། སྨན་
དང་། དཔྱད་དེ་བཞི་ཡི་ནང་ནས་གསུམ་པ་སྦྱོར་བ་སྨན་གྱི་གནས་ལ་བསླབ་་་
པར་བྱ་ཞེ་ན། ཇི་སྐད་འཆད་པར་འགྱུར་བའི་སྨན་གྱི་རོ་སོ་སོའི་ཁྱད་པར་དང་།
དེ་དག་གི་ཞུ་རྗེས་དང་། སྨན་སོ་སོའི་ནུས་པ་དང་། སྡེ་ཚན་དུ་ཕྱེ་བ་ལ་སོགས་
པའི་སྦྱར་ཐབས་དང་རྣམ་པ་བཞི་ཞེས་པའོ། ། །
ལེའུ་བཅུ་དགུ་པ། རོ་དང་ཞུ་རྗེས་སྟོན་པ།
གསུམ་པ། གཞུང་དོན་དངོས་ལས། ལེའུ་འདིར་རོ་དང་ཞུ་རྗེས་གཉིས་
ལས། མདོར་བསྟན་དང་རྒྱས་བཤད་གཉིས་ལས།
༡ སྨན་གྱི་རོ། །
དང་པོ་མདོར་བསྟན་ནི། དང་པོ་རོ་ལ་རྟེན་དང་དབྱེ་བ་དང༌། །
ངོ་བོ་སྡེ་ཚན་ལས་དང་རྣམ་པ་ལྔ། །ཞེས་པའི་དོན། དང་པོ་རོ་ལ་ཡང་་་་་
རྟེན་དང་། དབྱེ་བ་དང་། ངོ་བོ་དང་། སྡེ་ཚན་དང་། ལས་དང་རྣམ་པ་ལྔ་ཞེས་
པའོ། །
༡ རོ་ཡི་རྟེན།
གཉིས་པ། རྒྱས་བཤད་ལས། རོའི་རྟེན་བཤད་པ། རྟེན་ནི་འབྱུང་བ་
ལྔ་ལས་སྐྱེས་འགྱུར་ཏེ། །ཞེས་པའི་དོན། རོ་དྲུག་སྐྱེ་བའི་རྟེན་ནི་འབྱུང་པ་
ལྔ་པོ་དག་ལས་སྐྱེ་བར་འགྱུར། ཞེས་པའོ། །ཏེ་ཞེས་པ་འོག་མ་འདྲེན་པའི་ཚིག་
གོ། །
རྒྱས་བཤད་ནི། ས་ཡིས་གཞི་རྟེན་ཆུས་རླན་མེ་ཡིས་དྲོད། །རླུང་
གིས་སྐྱེད་དེ་ནམ་མཁས་གོ་ཕྱེ་བས། །དེས་སྐྱེད་གྱུར་ཀྱང་ཤས་ཆེར་རོ་
• 463 •



གཅིག་མིན། །ཞེས་པའི་དོན། རོ་དྲུག་གི་སྨན་སྐྱེ་བ་དེ་ས་ཡིས་གཞི་རྟེན་་་་་
པར་བྱས་ནས་སླར་ཆུ་ཡིས་རླན་གྱིས་སྦངས་ཤིང་མེ་ཡི་དྲོད་ཀྱིས་སྨིན་པ་དང་་་་
རླུང་གིས་སྐྱེད་དེ་འཕེལ་བར་བྱེད་པ་དང་ནམ་མཁས་སྐྱེ་བའི་གོ་ཕྱེ་བས་རོ་དེ་་
རྣམས་འགྲུབ་པར་བྱེད་དོ། །ས་སོགས་འབྱུང་བ་ལྔ་པོ་དེས་རོ་སྐྱེད་པར་གྱུར་་་
ཀྱང་འབྱུང་བ་ནང་ཚན་ཤས་ཆེ་ཆུང་དབང་གིས་རོ་ཐམས་ཅད་གཅིག་པ་ནི་་་
མིན་ནོ། །
འདིའི་སྐབས་མདོ་གནས་ལེའུ་དགུ་པའི་འགྲེལ་པ་ཟླ་ཟེར་ལས། ས་ལ་
རྟེན་ཏེ་སྐྱེ་བ་ཡིན། ཞེས་བྱ་བ་ཡིན་ཏེ། ས་རྟེན་པའི་གནས་སུ་བྱས་ནས་སྐྱེ་བ་
ཡིན་ནོ། །དེ་ལྟར་ན་ས་ཞེས་བྱ་བའི་འབྱུང་བ་ཆེན་པོས་རྟེན་དུ་བྱས་པའི་་་་་་
དགོས་པ་བྱས་ནས་དེས་སྐྱེད་ཅིང་བསྐྲུན་པ་ཡིན་ནོ། །ཞེས་བཤད་དོ། །དེ་་་་
བཞིན་དུ་དེ་ནི་མེ་ཡི་སྐྱེ་གནས་ཞེས་བྱ་བ་ཆུའི་སྐྱེ་གནས་སུ་གྱུར་ཅིང་། སྐྱེད་་་་
བའི་རྒྱུ་བྱེད་པས་ན་སྨན་གྱི་སྐྱེ་གནས་ནི་ཆུ་ཡིན་དེ། དེ་ལྟར་ན་ཆུ་ཞེས་བྱ་བའི་
འབྱུང་བ་ཆེན་པོས་རོ་དང་ལྡན་པར་སྐྱེ་གནས་ཀྱི་དགོས་པ་བྱས་པས་དེ་སྐྱེད་པ་
ཞེས་བྱའོ། །ཆུ་ནི་སྐྱེ་གནས་མེ་དང་རླུང་ནམ་མཁའ་རྣམས་ནི་ཚོགས་པ་ལས།
དེ་སྐྱེས་གྱུར་ཀྱང་ཁྱད་པར་འབྱུང་ཞེས་བྱ་བ་ལ། སྨན་དེ་སྐྱེས་ཤིང་འབྱུང་པར་
གྱུར་པ་དང་རྫོགས་པར་འཐོན་པ་དེ་ནི་མེ་དང་རླུང་དང་ནམ་མཁའ་རྣམས་ནི་
ཚོགས་པ་ལས་སྐྱེ་བར་འགྱུར་བ་ཡིན་ཏེ། ཚོགས་པས་རྒྱུ་དང་འབྲས་བུའི་ཚུལ་
གྱིས་སྐྱེད་དེ། དེས་ན་དཔེར་ན་མེ་ནི་སྨིན་པར་བྱེད་པ་ཉིད་ཀྱི་དགོས་པ་བྱེད་ལ།
རླུང་ནི་གཡོ་འགུལ་གྱི་ཚུལ་གྱིས་སོ། །ནམ་མཁའ་ནི་གོ་འབྱེད་པའི་ཚུལ་གྱིས་སོ། །
དེ་སྐྱེས་པར་གྱུར་པ་མེ་དང་རླུང་དང་ནམ་མཁའ་རྣམས་ཀྱི་ཚོགས་པ་ལས། དེ་
སྐྱེས་པར་གྱུར་པ་འབའ་ཞིག་ཏུ་མ་ཟད་ཀྱི་གང་ཁྱད་པར་གཞན་རྣམས་ཚུལ་ཐ་
• 464 •



དད་ཅིང་རང་བཞིན་དུ་མ་གྱུར་པའི་བར་དེ་རྣམས་ཀྱང་མེ་དང་རླུང་དང་ནམ་
མཁའ་དེ་རྣམས་ཀྱི་ཚོགས་པ་ལས་བྱུང་བ་ཡིན་ནོ། །གལ་ཏེ་དེ་ལྟར་སྨན་ཐམས་
ཅད་འབྱུང་བ་ཆེན་པོ་ལྔ་ཆར་གྱིས་སྐྱེད་པ་ཡིན་ན་འདི་ནི་སའི་འོ། འདི་ནི་་་་
ཆུའི་འོ། །ཞེས་མིང་ཅིའི་ཕྱིར་འདོགས་ཞེ་ན། དེའི་ཕྱིར་སྨྲས་པ་ནི། མིང་་་་
ཤས་ཆེ་ལས་གྱུར་ཡིན། ཞེས་བྱ་བ་ཡིན་ཏེ། རྫས་གང་ལ་འདི་དག་ཐམས་ཅད་
རྒྱུར་གྱུར་པ་ཡང་། གང་གང་གི་ཤས་ཆེ་ཞིང་མང་བར་གྱུར་པ་དེར་དེ་ཉིད་ཀྱི་
མིང་དུ་བཏགས་པ་ཡིན་ཏེ། སའི་ཤས་ཆེ་བ་ལས་སྐྱེས་པ་ནི་སའི་མིང་ཅན་ཡིན་
ལ། ཆུའི་ཤས་ཆེ་བ་ལས་སྐྱེས་པ་ནི་ཆུའི་འོ། །དེ་ལྟར་ན་སྨན་ཐམས་ཅད་ནི་་་་
འབྱུང་བ་ལྔའི་བདག་ཉིད་ཅན་ཡིན་ནོ། །དེ་བས་འབྱུང་བ་འདུས་པ་ལས། །
འབྱུང་བ་སྨན་ནི་རོ་གཅིག་མིན། ཞེས་བྱ་བ་ལ། གང་གི་ཕྱིར་འབྱུང་བ་ཆེན་པོ་
ཚོགས་པ་རྣམས་ལ་སྨན་རྣམས་འབྱུང་ཞིང་སྐྱེ་བ་ཡིན་ལ་དེ་བས་ན་སྨན་རྣམས་
ནི་རོ་གཅིག་ཁོ་ནར་མི་འགྱུར་ཏེ། རོ་མང་ཞིང་ཐ་དད་པ་ཡིན་ནོ། །ཞེས་བྱ་བའི་
དོན་ཏོ། །ཞེས་བཤད། །
འབྱུང་བ་ཤས་ཆེ་ཆུང་གི་དབང་གི་རོ་མི་འདྲ་བའི་ཁྱད་པར་སྟོན་པ་ནི།
ས་ཆུ་མེ་ས་ཆུ་མེ་ཆུ་དང་རླུང་། །མེ་རླུང་ས་རླུང་གཉིས་ཀྱིས་རོ་དྲུག་་་
སྐྱེད། །ཅེས་པའི་དོན། རོ་དྲུག་ཀ་འབྱུང་པ་ལྔས་སྐྱེད་ན་ཡང་། ཤས་ཆེ་ཆུང་་
གི་ཁྱད་པར་ནི་རོ་མངར་བ་དེ། གཙོ་བོར་ས་དང་ཆུ་གཉིས་ཀྱིས་སྐྱེད་ཅིང་དེ་་
བཞིན་དུ་སྐྱུར་བ་མེ་དང་ས་ཡིས་སྐྱེད་ལ། ལན་ཚྭ་ཆུ་དང་མེས་སྐྱེད་ཅིང་། ཁ་་
བ་ཆུ་དང་རླུང་གིས་སྐྱེད་དེ། ཚ་བ་མེ་དང་རླུང་གིས་སྐྱེད་ལ། བསྐ་བ་(ས་དང་
རླུང་གིས་སྐྱེད་པ། དེ་ལྟར།)རོ་དྲུག་པོ་སྐྱེད་ཚུལ་མི་འདྲ་བའི་ཁྱད་པར་རོ། ། །
དེ་ལྟར་ཡིན་ཏེ། མདོ་གནས་ལེའུ་བཅུ་པའི་འགྲེལ་པ་ཟླ་ཟེར་ལས། དེ་
• 465 •



ལྟར་གཉིས་གཉིས་ལས་བྱུང་བ་ཡིན་ནོ། །ཤས་ཆེ་ཞེས་སྨོས་པ་ནི། རོ་ཐམས་་་
ཅད་འབྱུང་བ་ལས་གྱུར་པ་ཡིན་པར་སྟོན་ཏེ། དེས་ན་ཚོགས་པ་ལས་བྱུང་བ་་་
ཡིན་ཡང་ཤས་ཆེ་བའི་ཆས་རྫོགས་པར་བྱ་བ་ཡིན་ཏེ། གང་དུ་གང་ཞིག་ཤས་ཆེ་
བ་དེ་དང་དེར་རོའི་ཁྱད་པར་གཞན་སྐྱེད་པ་ཡིན་ནོ། །དེ་ལྟར་ཤས་ཆེ་བའི་་་་
དབང་གི་ན། རོ་མངར་བ་ནི་འབྱུང་བ་ཐམས་ཅད་ཀྱི་སྐྱེད་དུ་ཟིན་ཀྱང་ས་དང་
ཆུ་ལས་བྱུང་བ་ཡིན་ཞེས་བཤད་པ་ཡིན་ནོ། །རོ་གཞན་ལྷག་མ་རྣམས་ལ་ཡང་་
སྦྱར་བར་བྱའོ། །ཞེས་བཤད།
རོ་སྐྱེད་བྱེད་ཀྱི་འབྱུང་བ་སོ་སོའི་ཡོན་ཏན་སྟོན་པ་ནི། ས་སྨན་ལྕི་་་་
བརྟན་རྡུལ་འཇམ་སྣུམ་ལ་སྐམ། །མཁྲང་ཞིང་བརྟན་དང་བསྡུས་བྱེད་
རླུང་ནད་སེལ། །ཆུ་སྨན་སླ་བསིལ་ལྕི་རྟུལ་སྣུམ་འཇམ་མཉེན། །རླན་་
ཞིང་འཇམ་ལ་སྡུད་བྱེད་མཁྲིས་ནད་སེལ། །མེ་སྨན་ཚ་རྣོ་སྐམ་རྩུབ་་་་
ཡང་སྣུམ་གཡོ། །དྲོད་སྐྱེད་སྨིན་ཞིང་མདོག་སྐྱེད་བད་ཀན་སེལ། །རླུང་
སྨན་ཡང་རྩུབ་གྲང་གཡོ་སྐུ་ལ་སྐམ། །སྲ་ཞིང་སྐྱོད་དང་ཁྱབ་བྱེད་བད་
མཁྲིས་སེལ། །ནམ་མཁའ་འབྱུང་བཞིའི་སྨན་ལ་སྤྱིར་ཁྱབ་སྟེ། །ཁོང་་་
སྟོང་ཡང་པས་གོ་འབྱེད་འདུས་ནད་སེལ། །ཞེས་པའི་དོན། སའི་སྨན་གྱི་
ཡོན་ཏན་ནི་ལྕི་བ་དང་བརྟན་པ་དང་རྟུལ་བ་དང་འཇམ་པ་དང་སྣུམ་ལ་སྐམ་་་
པ་སྟེ་ཡོན་ཏན་དྲུག་དང་ལྡན་པ་དེས་ལུས་མཁྲང་བར་བྱེད་ཅིང་བརྟན་པ་སྟེ་་་
ལུས་རྟས་པར་བྱེད་པ་དང་གོང་བུར་འདུས་པར་བྱེད་པ་སྟེ་ཡན་ལག་མཁྲེགས་
ཤིང་སྲ་བར་བྱེད་ཅིང་རླུང་གི་ནད་སེལ་བར་བྱེད་པ་ཡིན་ནོ། །
འདིའི་སྐབས་སུ་མདོ་གནས་ལེའུ་དགུ་པའི་འགྲེལ་པ་ཟླ་ཟེར་ལས། དེ་
ལས་ཞེས་པ་དེ་རྣམས་ཀྱི་ནང་ནས་སའི་རང་བཞིན་གྱི་སྨན་ནི་ལྕི་བ་ལ་སོགས་་
་• 466 •



པའི་ཡོན་ཏན་དང་། དྲི་ཞེས་བྱ་བའི་ཡོན་ཏན་གྱི་ཤས་རབ་ཏུ་ཆེ་བ་ཡིན་ཏེ།
སའི་རང་བཞིན་ཅན་གྱི་སྨན་དེའི་ལས་ནི་ལུས་ལ་སོགས་པ་ལྕི་བ་ལ་སོགས་པར་
བྱེད་པའོ། །ཞེས་བཤད། ཆུའི་སྨན་གྱི་ཡོན་ཏན་ནི་སླ་བ་དང་། བསིལ་བ་དང་།
ལྕི་བ་དང༌། རྟུལ་བ་དང༌། སྣུམ་པ་དང་། འཇམ་པ་དང་། མཉེན་པ་སྟེ་བདུན་
ནོ། །དེས་ལུས་རླན་པར་བྱེད་ཅིང་འཇམ་ལ་མི་འགྱེས་ཏེ་གཅིག་ཏུ་སྡུད་པར་་་་
བྱེད་ཅིང་མཁྲིས་པའི་ནད་སེལ་བའོ། །མེ་སྨན་གྱི་ཡོན་ཏན་ནི་ཚ་བ་དང་། རྣོ་་
བ་དང་། སྐམ་པ་དང་། རྩུབ་པ་དང་། ཡང་བ་དང་། སྣུམ་པ་དང་། གཡོ་བ་
དང་བདུན་ཏེ། དེས་མེ་དྲོད་སྐྱེད་པ་དང་ལུས་ཟུངས་སྨིན་ཞིང་པགས་པའི་་་་
མདོག་གསལ་བར་བྱེད་དེ་བད་ཀན་གྱི་ནད་སེལ་བར་བྱེད་པ་ཡིན་ནོ། །རླུང་་་་
སྨན་གྱི་ཡོན་ཏན་ནི། ཡང་བ་དང་། རྩུབ་པ་དང་། གྲང་བ་དང་། གཡོ་བ་དང་།
སྐུ་ལ་སྐམ་པ་སྟེ་དྲུག་ཡིན་ཞིང་དེས་མི་འདུལ་བར་སྲ་ཞིང་བསྒུལ་སྐྱོད་བདེ་བ་་
དང་དྭངས་མས་བུ་ག་ཁྱབ་པར་བྱེད་ལ་བད་མཁྲིས་ཀྱི་ནད་སེལ་བར་བྱེད། །
ནམ་མཁའ་ནི་འབྱུང་བཞིའི་སྨན་ལ་སྤྱི་ཁྱབ་པ་ཡིན་ཏེ། འབྱུང་བ་ས་ལ་སོགས་
གཞན་རྣམས་ལ་ཆ་གཉམ་པ་དང་ལུས་ཀྱི་ཁོང་སྟོང་ཞིང་ཡང་བས་གོ་འབྱེད་་་
པར་བྱེད་ཅིང་འབྱུང་བ་རྣམས་ཆ་མཉམ་པ་ལས་སྐྱེས་པ་རྫས་གཅིག་ལ་རོ་སྣ་་་
ཚོགས་དང་ལྡན་པ་དཔེར་ན་ཨ་རུ་ར་ལྟ་བུས་ནི་འདུས་པའི་ནད་སེལ་བར་བྱེད་
པ་ཡིན་ཞེས་པའོ། །
རོ་དྲུག་འབྱུང་བ་ལྔ་ལས་སྐྱེས། ཞེས་པའི་དོན། ནམ་མཁའ་ནི་རོ་དྲུག་
སྐྱེ་བའི་དངོས་རྒྱུ་ནི་མ་ཡིན་གྱི། སྨན་རྣམས་སྐྱེ་བའི་གོ་འབྱེད་པ་ལ་སྐྱེས་ཞེས་་
བཏགས་པ་ཡིན་གྱི་ནམ་མཁའ་སྐྱེད་རྒྱུར་བྱས་ནས་རོ་དྲུག་སྐྱེད་འབྲས་བུ་སྟོན་
པ་ནི་མིན་ཏེ། འདིའི་སྐབས་ཀྱི་མདོ་གནས་ལེའུ་དགུ་པའི་འགྲེལ་པ་ཟླ་ཟེར་ལས།
• 467 •



ནམ་མཁའ་ཕྲ་ཞིང་དྭངས་ལ་ཡང་། སྒྲ་ཡི་ཡོན་ཏན་ཤས་ཆེ་སྟེ། ཁོང་སྟོང་ཡང་
བར་བྱེད་པ་ཡིན། ཞེས་བྱ་བ་ལ། ནམ་མཁའི་བདག་ཉིད་ཅན་གྱི་སྨན་ནི་ཕྲ་བ་
ལ་སོགས་པའི་ཡོན་ཏན་དང་ལྡན་པ་དང་། སྒྲའི་ཡོན་ཏན་ཤས་ཆེ་བ་ཡིན་ནོ། །
དེའི་ལུས་ཀྱི་རྟེན་ནི་ཁོང་སྟོང་སྟེ་ནང་སྟོང་པར་བྱེད་པ་དང་། ཡང་བར་བྱེད་་
པ་ཡིན་ནོ། །དྲིས་པ་རླུང་དང་ནམ་མཁའ་ནི་གཟུགས་མེད་པ་ཡིན་པས་དེའི་ས་
བདག་ཉིད་ཅན་གྱི་རྫས་ཡོད་པར་ག་ལ་འགྱུར་ཞེས་པ་ལ་ཉེས་པ་འདི་ཡོད་པ་
མིན་ཏེ། སྨན་གང་ལ་རྩུབ་པ་དང་ཁོང་སྟོང་གི་ལས་བྱེད་པ་མང་དུ་སྣང་ལ་་་་་
དེར་ནི་རླུང་དང་ནམ་མཁའི་བདག་ཉིད་དུ་ཉེ་བར་གདགས་པས་མིང་དུ་་་་་་
བཏགས་པ་ཡིན་ཏེ། དཔེར་ན་དད་པ་དང་ཚུལ་ཁྲིམས་དང་ཐོས་པ་དང་གཏོང་
བ་ལ་སོགས་པའི་ལས་བྱེད་པ་མཐོང་ནས། སྐྱེས་བུ་དམ་པ་དག་ལ་ནི་འདི་ལྷ་་
ཡིན་ནོ་ཞེས་ཉེ་བར་འདོགས་པར་བྱེད་པ་དང་འདྲའོ། །ཞེས་བཤད།
ས་སྟེང་གི་རྫས་ཐམས་ཅད་སྨན་ཡིན་པར་སྟོན་པ་ནི། དེ་བས་དངོས་
དང་སྦྱོར་བའི་དབང་གྱུར་པས། །ས་སྟེངས་སྨན་མིན་གང་ཡང་ཡོད་་་་
མ་ཡིན། །ཞེས་པའི་དོན། སྨན་རྣམས་ས་ལ་སོགས་པ་འབྱུང་བ་ལྔས་སྐྱེད་པའོ། །།
དེ་བས་ན་འབྱུང་བ་ལས་སྐྱེད་པའི་དངོས་ཀྱི་སྨན་དང་འབྱུང་བ་ལས་བྱུང་བའི་
སྨན་སྦྱོར་བའི་དབང་དུ་གྱུར་པས་རྫས་ཐམས་ཅད་རོ་དྲུག་པོ་རྐྱང་པའམ་ལྡན་
པ་གང་རུང་ཡིན་པས་ཁྱབ་ཅིང་། དེས་ན་ནད་སྣ་ཚོགས་ལ་བཏང་དུ་རུང་བ་་
འབའ་ཞིག་ཡིན་པའི་ཕྱིར་ས་སྟེང་ན་སྨན་མིན་པའི་རྫས་གང་ཡང་ཡོད་པ་མ་་་
ཡིན་ཞེས་པའོ། །
འབྱུང་བའི་ནང་ནས་སྐྱུགས་ཁྲུས་གང་ལས་འབྱུང་པའི་ཚུལ་སྟོན་པ་ནི།
གྱེན་འདྲེན་སྨན་ནི་མེ་དང་རླུང་ཡིན་ཏེ། །ཐུར་འགྲོ་ས་དང་ཆུ་ལས་་་་
• 468 •



བྱུང་བའི་ཕྱིར། །བཀྲུ་སྨན་ཕལ་ཆེར་དང་པོའི་རོ་ལས་འབྱུང་། །ཞེས་་
པའི་དོན། གྱེན་དུ་འདྲེན་པ་སྟེ་སྐྱུག་པའི་སྨན་ནི་འབྱུང་བ་མེ་དང་རླུང་གིས་་
ཤས་ཆེར་སྐྱེད་པ་ཡིན་ཏེ་མེ་རླུང་གཉིས་ཀ་ལ་ཡང་བའི་ནུས་པ་ཡོད་པས་སོ། །
དེ་བཞིན་དུ་ཐུར་དུ་འགྲོ་བ་སྟེ་བཤལ་སྨན་ནི་ས་དང་ཆུ་ཤས་ཆེར་བ་ལས་བྱུང་
བ་དེའི་ཕྱིར་བཀྲུ་སྨན་ཕལ་ཆེ་བ་ནི་རོ་དྲུག་གི་ནང་ནས་དང་པོའི་རོ་སྟེ་མངར་
བ་ལས་བྱུང་བ་ཤས་ཆེ་བ་ཡིན་ཞེས་པའོ། ། །
༢ རོའི་དབྱེ་བ།
གཉིས་པ་རོའི་དབྱེ་བ་སྟོན་པ་ནི། ཞེས་པའི་དོན། རོ་ནི་མངར་སྐྱུར་
ལན་ཚྭ་ཁ་ཚ་བསྐ། །གོ་རིམ་བཞིན་དུ་འཚོ་བྱེད་སྟོབས་ཆེན་ཡིན། །རོ་
ལ་དབྱེ་ན་རགས་པར་ནི། མངར་བ་དང་སྐྱུར་བ་དང༌། ལན་ཚྭ་དང༌། ཁ་བ་་
དང་། ཚ་བ་དང་། བསྐ་བ་སྟེ་རོ་དྲུག་དང་། དེ་ཡང་རྒྱས་པར་ན། མངར་བ་
དང་གཙོ་བོར་གྱུར་པའི་མངར་བ་དང་མངར་བའི་སྐྱུར་བ་ལ་སོགས་པ་རོ་དྲུག་
དྲུག་སུམ་བཅུ་སོ་དྲུག་ཏུ་དབྱེར་ཡོད་ཅིང་། དེ་ལས་ཀྱང་རྒྱས་པར་འབྱེད་ན།
མངར་བ་དང་རབ་ཏུ་མངར་བ་མཆོག་ཏུ་མངར་བར་བྱེད་པ་ཕྱེ་བས་བརྒྱ་དང་
བརྒྱད་དུ་ཡང་འགྱུར་རོ། ། །
རོ་དྲུག་པོ་དེ་དག་ཀྱང་འབྱུང་བ་ལྔའི་རྫས་ལ་རྟེན་པ་ཡིན་ཏེ་གོ་རིམ་་་
བཞིན་དུ་ལུས་འཚོ་བར་བྱེད་པ་ལ། འོག་མ་རྣམས་ལས་གོང་མ་རིམ་བཞིན་་་་་
སྟོབས་ཆེ་བ་ཡིན་ནོ། །དེ་ལྟར་ཡིན་ཏེ། མདོ་གནས་ལེའུ་དང་པོའི་འགྲེལ་པ་ཟླ་
ཟེར་ལས། རོ་ནི་མངར་སྐྱུར་ལན་ཚྭ་དང༌། ཁ་དང་ཚ་དང་བསྐ་བ་སྟེ། རྫས་་་
དྲུག་ལ་གནས་དེ་རྣམས་ཀྱང་། གོ་རིམ་བཞིན་དུ་སྟོབས་ཆེན་ཡིན། ཞེས་བྱ་བ་
སྨོས་པ་ཡིན་ཏེ། མངར་བ་ལ་སོགས་པའི་རོ་དྲུག་ནི། ལྕེའི་དབང་པོའི་ཡུལ་་་་
• 469 •



ཡིན་པས་ན་རོའོ། །དེ་དག་ཀྱང་འབྱུང་བ་ལྔའི་བདག་ཉིད་ཅན་གྱི་རྫས་ལ་་་་༌་
བརྟེན་པ་ཡིན་ཏེ། གོ་རིམ་ཇི་ལྟ་བ་བཞིན་དུ་མཐུ་སྟོབས་ཆེ་བ་ཡིན་ཏེ། སྡུན་མ་
སྟུན་མ་རྣམས་ནུས་པ་ཆེ་བ་ཡིན་ནོ། །དེ་བས་ན་རོ་ཐམས་ཅད་ལས་མངར་་་་
བས་ནི་ལུས་ཅན་རྣམས་ཀྱི་སྟོབས་ཤིན་ཏུ་སྐྱེད་པ་ཡིན་ལ། བསྐ་བས་ནི་ཐམས་
ཅད་ལས་སྟོབས་སྐྱེད་པ་ལ་དམན་པ་ཡིན་ནོ། །དེ་ལ་མངར་བ་ནི་བུ་རམ་དང་
མར་ལ་སོགས་པ་རོ་(མངར་)བ་རྣམས་ཡིན་ནོ། །སྐྱུར་བ་ནི་སྐྱུར་རྩི་ཆེན་པོ་ལ་
སོགས་པའི་ཤིན་ཏུ་སྐྱུར་བར་བྱེད་པ་ཡིན་ནོ། ལན་ཚ་ནི་ལྕེ་མྱང་ཚ་ལ་སོགས་་
པའོ། ཚ་བ་ནི་ན་ལེ་ཤམ་ལ་སོགས་པའོ། །བསྐ་བ་ནི་ཨ་རུ་ར་ལ་སོགས་པའོ།
དྲུག་ཅེས་བྱ་བ་ནི། དྲུག་པོ་ཉིད་ལྷག་པའམ་ཆད་པ་མེད་པའོ། །རོ་དེ་རྣམས་ཀྱི་
ཡོན་ཏན་དང་རོ་ལ་སོགས་པའི་བྱེ་བྲག་དང་། དེ་བཞིན་དུ་སྦྱར་ཞིང་འདྲེས་པ་
དང་། རོ་རྗེས་ཉིད་དང་། ཤིན་ཏུ་མྱུར་བར་བརྟག་པ་ལ་སོགས་པའི་བྱེ་བྲག་གི་
ཐ་དད་པར་འགྱུར་དུ་ཟད་ཀྱི་འོན་ཀྱང་དྲུག་པོ་ཉིད་ལས་འདའ་བར་མི་འགྱུར་
ཞེས་དང་། དེས་ན་འདི་སྐད་སྟོན་པར་འགྱུར་ཏེ། མངར་བ་ནི་རླུང་དང་་་་་
མཁྲིས་པ་སེལ་ཞིང་བད་ཀན་སྐྱེད་པ་ཡིན་ནོ། །སྐྱུར་བ་ནི་རླུང་སེལ་ཞིང་བད་་
ཀན་དང་མཁྲིས་པ་སྐྱེད་པ་ཡིན་ནོ། །ལན་ཚ་ནི་རླུང་སེལ་ཞིང་བད་ཀན་དང་་་
མཁྲིས་པ་སྐྱེད་པ་ཡིན་ནོ། །ཚ་བ་ནི་བད་ཀན་སེལ་ཞིང་རླུང་དང་མཁྲིས་པ་་་་
སྐྱེད་པ་ཡིན་ནོ། །ཁ་བ་ནི་བད་ཀན་དང་མཁྲིས་པ་སེལ་ཞིང་རླུང་སྐྱེད་པ་ཡིན་
ནོ། བསྐ་བ་ནི་བད་ཀན་དང་མཁྲིས་པ་སེལ་ཞིང་རླུང་སྐྱེད་པ་ཡིན་ནོ། །ཞེས་་་་
དང་། དཔེར་ན་ཏིལ་མར་དང་མར་དང་སྦྲང་རྩི་ལྟ་བུའོ། །དེ་ལ་ཏིལ་མར་ནི་་
སྣུམ་པ་དང་དྲོ་བ་དང་ཚ་བ་དང་ལྡན་པས་རླུང་གི་དེ་དང་མི་མཐུན་པའི་་་་་་་
མཚན་ཉིད་ཞི་བར་བྱེད་པ་ཡིན་ལ། མར་གསར་དང་མངར་བ་དང་བསིལ་བ་
• 470 •



དང་བརྟན་པའི་ཡོན་ཏན་དང་ལྡན་པའི་དེ་དང་མི་མཐུན་པའི་མཚན་ཉིད་་་་་
དང་ལྡན་པའི་མཁྲིས་པ་སེལ་བ་ཡིན་ནོ། །སྦྲང་རྩི་ནི་རྩུབ་པ་དང་རྣོ་བ་དང་་་་
བསྐ་བ་དང་ལྡན་པས་དེ་དང་མི་མཐུན་པའི་བདག་ཉིད་ཅན་བད་ཀན་ཞི་བར་
བྱེད་དོ། །ཞེས་བཤད།
༣ རོའི་ངོ་བོ།
གསུམ་པ་རོའི་སྤྱིའི་ངོ་བོ་སྟོན་པ་ནི། ངོ་བོ་ལྕེ་ལ་གསལ་བས་རོ་ཞེས་
བྱ། །དེ་ཡང་མངར་བའི་རོ་དེ་མྱང་བའི་ཚེ། །ཁ་ལ་ཆགས་ཤིང་ཞིམ་་་
པས་སྲེད་པ་སྐྱེད། །སྐྱུར་བས་སོ་རྩེ་བཞིན་སྡུད་ཁ་ཆུ་འཛག །ལན་ཚྭ་
རེག་ན་ཚ་ཞིང་མཆིལ་མ་འདུ། །ཁ་བས་ཁ་ཡི་དྲི་སྦྱོང་ཡི་ག་ལྡོག །ཚ་་
བས་ཁ་ལྕེ་བསྲེག་ཅིང་མིག་ཆུ་འཛག །བསྐ་བས་ལྕེ་རྐན་ལ་ཆགས་་་་་
རྩུབ་སྙམ་བྱེད། །ཅེས་པའི་དོན། མངར་བ་ལ་སོགས་པའི་རོ་དྲུག་པོ་དེ་དག་
གི་ངོ་བོ་ནི་ལྕེ་ལ་གསལ་བ་ཡིན་ཏེ། ཞེས་པ་ལྕེའི་ཡུལ་ཡིན་པ་དབང་པོའི་ནད་
རོ་ཞེས་བྱ་སྟེ། མྱངས་ན་མི་འདྲ་བའི་ཁྱད་པར་ནི། དེ་ཡང་མངར་བའི་རོ་དེ་་་
ལྕེའི་ཐོག་ཏུ་མྱང་བའི་ཚེ་ན་ཁ་ལ་རོ་ཆགས་ཤིང་ཞིམ་པས་སྲེད་པ་སྐྱེ་བར་བྱེད་
ཅིང་རོ་སྐྱུར་བ་མྱངས་པས་སོ་རྩེ་བ་དང་བཞིན་སྡུད་པ་དང་ཁ་ཆུ་ལུག་པར་་་་་
བྱེད་ལ། ལན་ཚྭ་མྱངས་པས་ལྕེ་ལ་རེག་ན་ཚ་ཞིང་མཆིལ་མ་མང་དུ་འདུ་བ་་་་
དང་། རོ་ཁ་བ་མྱངས་པས་ཁ་ཡི་དྲི་མ་སྦྱོང་ཞིང་ཡི་ག་ལྡོག་པ་དང་། རོ་ཚ་བ་་
མྱངས་པས་ཁ་ལྕེ་བསྲེག་པ་སྟེ། འཚིག་ཅིང་མིག་ཆུ་འཛག་པ་དང་། བསྐ་བ་་་་
མྱངས་པས་ལྕེ་དང་རྐན་ལ་ཆགས་ཤིང་རྩུབ་པ་སྙམ་བྱེད་པའོ། །
༤ རོའི་སྡེ་ཚན།
བཞི་པ་རོའི་སྡེ་ཚན་སྟོན་པ་ནི། རོ་དྲུག་སོ་སོའི་སྨན་གྱི་སྡེ་བསྟན་པ།།
• 471 •



།ཤིང་མངར་རྒུན་འབྲུམ་གུར་གུམ་ཅུ་གང་དང་། །དོང་ག་ར་མཉེ་ཉེ་་
ཤིང་ལྕ་བ་དང་། །ཀ་ར་བུ་རམ་སྦྲང་དང་ཤ་མར་སོགས། །དེ་དང་དེ་
འདྲ་མངར་བའི་སྨན་སྡེ་ཡིན། །སེ་འབྲུ་སྟར་བུ་བསེ་ཡབ་སྐྱུ་རུ་ར། །རྒྱ་
ཤུག་ད་ཏྲིག་ཞོ་དར་ཆང་དང་རྩབས། །དེ་དང་དེ་འདྲ་ལ་སོགས་སྐྱུར་
བའི་སྡེ། །རྒྱ་ཚ་རྒྱམ་ཚ་ལྕེ་མྱང་ཚ་དང་ནི། །ར་ཚ་ཁ་རུ་ཚ་དང་ཙབས་
རུ་ཚ། །ཟེ་ཚ་ལྦ་ཚ་མཛེ་ཚ་ཐལ་ཚ་དང་། །ཤིང་ཚ་ཡ་བཀྱུ ་ར་བུལ་་་་
ཏོག་རྣམས། །དེ་དང་དེ་འདྲ་ལ་སོགས་ལན་ཚའི་སྡེ། །ནིམ་པ་ཏིག་ཏ་
བོང་ང་དཀར་པོ་དང་། །ཧོང་ལེན་གསེར་གྱི་མེ་ཏོག་དུག་མོ་ཉུང་། །
གླ་རྩི་མཁྲིས་པ་སྐྱེར་པ་བ་ཤ་ཀ །བྲག་ཞུན་ཀྱི་ལྕེ་རེ་སྐོན་ལ་སོགས་པ།།
དེ་དང་དེ་འདྲ་ཁ་བའི་སྨན་སྡེ་ཡིན། །ན་ལེ་ཤམ་དང་བཅའ་སྒ་པི་པི་
ལིང་། །སྒྲ་གཤེར་ཤིང་ཀུན་སྲུབ་ཀ་ལྕེ་ཚ་བ། །དྭ་བ་བཙོང་དང་སྒྲོག་་
སྐྱ་ལ་སོགས་པ། །དེ་དང་དེ་འདྲ་ཚ་བའི་སྨན་སྡེ་ཡིན། །ཙན་དན་ཨ་་
རུ་ར་དང་བ་རུ་ར། །ཨུཏྠ ལ་ག་དུར་སྨག་དང་མོན་ཆ་ར། །འོམ་བུ་ལ་
སོགས་དེ་འདྲ་བསྐ་བའི་སྡེ། །ག་བུར་ཆུ་མ་ཙི་ལ་སོགས་པ་ཡི། །ལྡན་་
པའི་རོ་རྣམས་དེ་ལ་བསྒྲེས་ཏེ་དཔྱད། །ཅེས་པའི་དོན། རོ་དྲུག་པོ་སོ་སོའི་
སྨན་གྱི་སྡེ་ཚན་བསྟན་པའི་ནང་ནས། ཐོག་མར་མངར་བའི་སྡེ་ཚན་སྟོན་པ་ནི།
ཤིང་མངར་དང་རྒུན་འབྲུམ་དང་གུར་གུམ་དང་ཅུ་གང་དང་དོང་ག་དང་ར་་་་
མཉེ་དང་ཉེ་ཤིང་དང་ལྕ་བ་དང་ཀ་ར་དང་བུ་རམ་དང་སྦྲང་དང་ཤ་དང་མར་
ལ་སོགས་པ་དང་མངར་བའི་ནང་ཚན་ཅུང་ཟད་མི་འདྲ་བ་ཡོད་ཀྱང་མངར་་་་་
བའི་ཁོངས་སུ་བསྡུས་ཏེ་དེ་དང་དེ་འདྲ་བའི་རོ་རྣམས་མངར་བའི་སྨན་གྱི་སྡེ་་་
ཚན་ཡིན། ཞེས་པའོ། །
• 472 •



+
སྐྱུར་བའི་སྡེ་སྟོན་པ་ནི། སེ་འབྲུ་དང་སྟར་བུ་དང་བསེ་ཡབ་དང་སྐྱུ་རུ་
ར་དང་རྒྱ་ཤུག་དང་ད་ཏྲིག་དང་། ཞོ་དང་དར་བ་དང་ཆང་དང་རྩིབས་མོ་སྟེ་
སྒྱུར་བའི་ནང་ཚན་ཅུང་ཟད་མི་འདྲ་བ་ཡང་སྐྱུར་བའི་ཁོངས་སུ་བསྡུ་བར་བྱ་སྟེ།
སྐྱུར་བ་དེ་རྣམས་དང་དེ་དང་དེ་འདྲ་བ་ལ་སོགས་པ་རྣམས་ནི་སྐྱུར་བའི་སྡེ་་་
ཚན་ཡིན་པའོ། །
ལན་ཚའི་སྡེ་ཚན་སྟོན་པ་ནི། རྒྱ་ཚྭ་དང་རྒྱམ་ཚྭ་དང་ལྕེ་མྱང་ཚྭ་དང་ནི་
དེ་བཞིན་དུ་ར་ཚྭ་ཁ་རུ་ཚྭ་དང་ཙབས་རུ་ཚྭ་དང་ཟེ་ཚྭ་ལྦ་ཚྭ་དང་མཛེ་ཚྭ་དང་་
ཐལ་ཚྭ་དང་ཤིང་ཚྭ་དང་ཡ་བཀྵ ་ར་དང་བུལ་ཏོག་རྣམས་ཏེ་ལན་ཚའི་ནང་་་
ཚན་གྱི་རོ་ཅུང་ཟད་མི་འདྲ་ཡང་ལན་ཚ་དེ་རྣམས་དང་དེ་དང་དེ་འདྲ་བ་ལ་་་་
སོགས་པའི་རོ་ནི་ལན་ཚའི་སྡེ་ཚན་ནོ། །
ཁ་བའི་སྡེ་སྟོན་པ་ནི། ནིམ་པ་དང་ཏིག་ཏ་དང་བོང་ང་དཀར་པོ་དང་
ཧོང་ལེན་དང་གསེར་གྱི་མེ་ཏོག་དང་དུག་མོ་ཉུང་དང་གླ་རྩི་དང་མཁྲིས་པ་དང་
སྐྱེར་པ་དང་བ་ཤ་ག་དང་བྲག་ཞུན་དང་ཀྱི་ལྕེ་དང་རེ་སྐོན་ལ་སོགས་པ་སྟེ་དེ་་་
དག་ཁ་བའི་ནང་ཚན་མི་འདྲ་བ་ཡོད་ཀྱང་ཁ་བའི་ཁོངས་སུ་བསྡུས་ཏེ་དེ་རྣམས་
དང་ཁ་བ་དེ་འདྲ་བའི་རོ་རྣམས་ནི་ཁ་བའི་སྨན་གྱི་སྡེ་ཚན་ཡིན་ཞེས་པའོ། །
ཚ་བའི་སྨན་སྡེ་སྟོན་པ་ནི། ན་ལེ་ཤམ་དང་། བཅའ་སྒ་དང་པི་པི་ལིང་
དང་སྒེ་གཤེར་དང་ཤིང་ཀུན་དང་སྲུབ་ཀ་དང་ལྕེ་ཚ་བ་དང་དྭ་བ་དང་ཙོང་་་
དང་སྒོག་སྐྱ་ལ་སོགས་པ་སྟེ་དེ་དག་རོ་ཚ་བའི་ནང་ཚན་ཅུང་ཟད་མི་འདྲ་བ་་་་
ཡོད་ཀྱང་ཚ་བའི་ཁོངས་སུ་བསྡུས་ཏེ་དེ་རྣམས་དང་རོ་ཚ་བ་དེ་འདྲ་བ་ནི་ཚ་་་
བའི་སྨན་གྱི་སྡེ་ཚན་ཡིན། ཞེས་པའོ། །
བསྐ་བའི་སྨན་སྡེ་སྟོན་པ་ནི། ཙན་དན་དང་། ཨ་རུ་ར། བ་རུ་ར་དང་
• 473 •



ཨུཏྠ ལ་དང་ལི་ག་དུར་དང་སྨག་དང་མོན་ཆ་ར་དང་འོམ་བུ་ལ་སོགས་པ་་་་་
རྣམས་ནི་བསྐ་བའི་ནང་ཚན་མི་འདྲ་བ་ཅུང་ཟད་ཡོད་ཀྱང་བསྐ་བའི་ཁོངས་སུ་
བསྡུས་ཏེ་དེ་དང་དེ་འདྲ་བའི་རོ་རྣམས་ནི་བསྐ་བའི་སྨན་གྱི་སྡེ་ཚན་ཡིན་ནོ། །
ཞེས་པའོ། །
ག་བུར་དང་ཆུ་མ་རྩི་ལ་སོགས་པའི་སྨན་ལྡན་པའི་རོ་རྣམས་དག་ནི་རོ་
ཡི་ལས་དེ་དག་ལས་བསྒྲེས་ཏེ་རིག་པས་དཔྱད་པར་བྱ་བ་ཡིན། ཞེས་པའོ།
༥ རོ་ཡི་ལས།
ལྔ་པ། རོའི་ལས་སྟོན་པ་ལ། སྤྱིའི་ལས་དང་། ཁྱད་པར་གྱི་ལས་དང༌།
མདོར་བསྡུས་ཏེ་བསྟན་པ་དང་གསུམ་ལས། དང་པོ་ནི། རོའི་ལས་སྤྱི་སྟོན་པ་ནི།
ནད་གང་སེལ་བ་རོ་ཡི་ལས་བསྟན་པ། །མངར་སྐྱུར་ལན་ཚ་གསུམ་་་་
གྱིས་རླུང་འཇོམས་ཤིང་། །ཁ་དང་མངར་དང་བསྐ་བས་མཁྲིས་པ་སེལ།།
།ཚ་སྐྱུར་ལན་ཚས་བད་ཀན་སེལ་བར་བྱེད། །ཅེས་པའི་དོན། ནད་གང་་
སེལ་བར་བྱེད་ཅིང་ནད་གང་དང་གང་སེལ་བ་རོ་དྲུག་སོ་སོའི་ལས་དང་ནུས་པ་
སྟོན་པ་ནི། རོ་མངར་བ་དང་སྐྱུར་བ་དང་ལན་ཚ་གསུམ་གྱིས་ལྡན་པའི་རླུང་་་
དང་རླུང་རྐྱང་པ་འཇོམས་པར་ནུས་ཤིང་དེ་ཡང་མངར་བས་རླུང་མཁྲིས་ལྡན་་་
པ་དང་སྐྱུར་བས་བད་རླུང་ལྡན་པ་དང་ལན་ཚ་རླུང་རྐྱང་འཇོམས་པ་ཡིན་ནོ། །
དེ་བཞིན་དུ་ཁ་བ་དང་མངར་བ་དང་བསྐ་བ་གསུམ་གྱིས་མཁྲིས་པ་སེལ་བར་་་
བྱེད་དེ། ཁ་བས་མཁྲིས་པ་རྐྱང་པ་དང་། མངར་བས་མཁྲིས་རླུང་ལྡན་པ་དང་།
བསྐ་བས་མཁྲིས་པ་དང་བད་ཀན་ལྡན་པ་སེལ་བར་བྱེད་ལ། ཚ་བ་དང་སྐྱུར་བ་
དང་ལན་ཚ་གསུམ་གྱིས་བད་ཀན་སེལ་བར་བྱེད་དེ། དེ་ཡང་ཚ་བས་བད་རླུང་
ལྡན་པ་དང་། སྐྱུར་བས་བད་ཀན་རྐྱང་པ་དང་། ལན་ཚས་བད་རླུང་ལྡན་པའི་
• 474.



ནང་ནས་རླུང་ཤས་ཆེ་བ་སེལ་བར་ནུས། ཞེས་པའོ། །
འདིའི་སྐབས་སུ་མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དེ་
ལ་དང་པོའི་གསུམ་པོ་ནི། རླུང་འཇོམས་ཚ་སོགས་བད་ཀན་སེལ། བསྐ་དང་ཁ་
དང་མངར་བ་ནི། མཁྲིས་སེལ་གཞན་དག་བྱེད་པ་ཡིན། ཞེས་བྱ་བ་ནི། དེ་ལ་
རོ་དེ་རྣམས་ནང་ནས་དང་པོའི་རོ་གསུམ་སྟེ། མངར་བ་དང་སྐྱུར་བ་དང་ལན་
ཚ་རྣམས་ནི་རླུང་འཇོམས་ཤིང་ཞི་བར་བྱེད་པ་ཡིན། གཞན་དག་ཚ་བ་དང་ཁ་
བ་དང་བསྐ་བ་གསུམ་པོ་དག་ནི་རླུང་དེ་ཉིད་སྐྱེད་པར་བྱེད་ཅིང་འཁྲུག་པར་
བྱེད་པ་ཡིན་ནོ། །ཚ་སོགས་བད་ཀན་སེལ་ཞེས་བྱ་བ་ནི། ཚ་བ་དང་ཁ་བ་དང་
བསྐ་བ་གསུམ་ནི་བད་ཀན་སེལ་བ་ཡིན་ལ། མངར་བ་དང་སྐྱུར་བ་དང་ལན་ཚ་
སྟེ་གསུམ་པོ་གཞན་དག་ནི་བད་ཀན་སྐྱེད་པ་ཡིན་ནོ། །བསྐ་བ་དང་ཁ་བ་དང་
མངར་བས་ནི་མཁྲིས་པ་སེལ་བ་ཡིན་ལ། སྐྱུར་བ་དང་ལན་ཚ་དང་ཚ་བ་སྟེ་་་་
གཞན་དག་ནི་མཁྲིས་པ་དེ་ཉིད་སྐྱེད་པར་བྱེད་པ་ཡིན་ནོ། ཞེས་བཤད།
གཉིས་པ། རོའི་ཁྱད་པར་གྱི་ལས་སྟོན་པ་ནི། མངར་བ་ལ་སོགས་པའི་
རོ་དྲུག་པོ་དེ་དག་བསྟེན་པའི་ཕན་ཡོན་དང་། བསྟེན་དྲགས་པའི་སྐྱོན་དང་་་་
བཅས་ཏེ་བསྟན་པའི་ནང་ནས་ཐོག་མར། མངར་བའི་རོ་བསྟེན་པའི་ཡོན་ཏན་
བཅུ་དྲུག་སྟོན་པ་ནི། ཁྱད་པར་མངར་བའི་འཕྲོད་ཅིང་ཟུངས་སྟོབས་་་་
སྐྱེད། །རྒན་བྱིས་སྐེམ་པོ་གྲྭ་བ་བློ་ལ་ཕན། །ལུས་བརྟས་རྨ་འབྱོར་་་་
མདངས་བཀྲ་དབང་པོ་གསལ། །ཚེ་རིང་འཚོ་བྱེད་དུག་དང་རླུང་་་་་
མཁྲིས་སེལ། །ཞེས་པའི་དོན། རོ་དྲུག་གི་ནང་ནས་ཁྱད་པར་མངར་བའི་རོ་་
བསྟེན་པས་ལུས་ལ་འཕྲོད་ཅིང་ལུས་ཟུངས་རྣམས་ཀྱི་མཐུ་སྟོབས་རབ་ཏུ་སྐྱེད་་
པར་བྱེད་ལ་རྒན་པོ་དང་བྱིས་པ་དང་ཤ་སྐེམ་པོ་དང་གྲེ་བ་འགག་པ་གློ་རྡོལ་ལ་
• 475 •



ཕན་པ་ཡིན་ཅིང་ལུས་བརྟས་པར་བྱེད་པ་དང་རྨ་འབྱོར་བར་བྱེད་པ་དང་།
མདངས་བཀྲ་བ་དང་། དབང་པོ་རྣམས་གསལ་བ་དང་ཚེ་རིང་བ་དང་ཡུན་་་
རིང་དུ་འཚོ་བར་བྱེད་པ་དང་། དུག་གི་ནད་དང་རླུང་དང་མཁྲིས་པའི་ནད་་་་
སེལ་བར་བྱེད་པ་ཡིན་ནོ། །
མངར་བ་བསྟེན་དྲགས་པའི་སྐྱོན་བདུན་སྟོན་པ་ནི། བསྟེན་དྲགས་་་
བད་ཀན་ཚིལ་སྐྱེད་མེ་དྲོད་འབྲི། །ལུས་སྦོམ་གཅིན་ནད་ལྔ་བ་ཆེན་བུ་
སྐྱེད། །ཅེས་པའི་དོན། རོ་མངར་བ་ཤས་ཆེར་བསྟེན་དྲགས་ན་བད་ཀན་་་་་་
འཕེལ་བ་དང་ཚིལ་བུ་སྐྱེད་པ་དང༌། མེ་དྲོད་འབྲི་བ་དང་ལུས་སྦོམ་པ་སྟེ་ཤ་སྐྱེ་
བར་འགྱུར་བ་དང་། གཅིན་ནད་དང་ལྦ་བ་དང་རྨེན་བུ་སྐྱེད་པར་འགྱུར། །
ཞེས་པའོ། ། །
རོ་སྐྱུར་བ་བསྟེན་པའི་ཡོན་ཏན་བརྒྱད་དང་བསྟེན་དྲགས་པའི་སྐྱོན་་་་་
བཅུ་གཉིས་སྟོན་པ་ནི། སྒྱུར་བས་དྲོད་སྐྱེད་ཡི་ག་འབྱེད་པ་དང་། །ཚིམ་
འདྲུལ་གཅོད་བྱེད་འཇུ་ཞིང་རེག་པ་བསིལ། །རླུང་འགགས་རྒྱུ་ཞིང་་་་
བསྟེན་དྲགས་ཁྲག་མཁྲིས་སྐྱེད། །ལུས་ལྷོད་རབ་རིབ་མགོ་འཁོར་སྐྱ་་་་
ཟབ་འོར། །མེ་དབལ་གཡན་པ་ཐོར་བུ་སྐོམ་རིམས་སྐྱེད། །ཅེས་པའི་་་་
དོན་སྐྱུར་བ་བསྟེན་པས་དེའི་ཕན་ཡོན་མེ་དྲོད་སྐྱེད་པ་དང་ཡི་ག་འབྱེད་པ་དང་
ཡིད་ཚིམ་པར་བྱེད་པ་དང་ཁ་ཟས་འདྲུལ་ཞིང་སླ་བར་བྱེད་པ་དང་། བད་ཀན་
གཅོད་པར་བྱེད་པ་དང་། བདེ་བར་འཇུ་ཞིང་རེག་པ་བསིལ་བ་དང་རླུང་་་་་་
འགགས་པ་རྒྱུ་བར་བྱེད་པ་ཡིན་ཞིང་བདེ་བར་བྱེད་པ་ཡིན་ནོ། །འདིའི་སྐབས་
སུ་གཞུང་འགའ་རེར་ཚིལ་འབྲུལ་ཞེས་པ་མ་དག
སྐྱུར་བ་ཧ་ཅང་བསྟེན་དྲགས་པའི་སྐྱོན་བཅུ་གཉིས་ནི། ཁྲག་འཕེལ་བ་
• 476 •



དང་མཁྲིས་པ་སྐྱེད་པ་དང་ལུས་ལྷོད་པ་དང་མིག་རབ་རིབ་ཏུ་གྱུར་པ་དང་མགོ་
འཁོར་བ་དང་སྐྱ་རྦབ་དང་འོར་དང་མེ་དབལ་དང་གཡན་པ་དང་ཐོར་བུ་དང་
སྐོམ་རིམས་ནད་རྣམས་སྐྱེད་པར་བྱེད་དོ། །
ལན་ཚ་བསྟེན་པའི་ཡོན་ཏན་དྲུག་སྟོན་པ་ནི། ལན་ཚས་སྲ་འཁྱིལ་་་
འགགས་པ་འབྱིན་པ་དང༌། །དུགས་ཀྱི་རྡུལ་དང་དྲོད་སྐྱེད་ཡི་ཁ་་་་་
འབྱེད། །ཅེས་པའི་དོན། ལན་ཚ་བསྟེན་པའི་ཡོན་ཏན་ནི། སྒྲུང་པ་སྲ་བ་དང་
བཤང་བ་ལ་སོགས་པ་འགག་པ་རྣམས་འབྱིན་པར་བྱེད་པ་དང་། ལན་ཚའི་་་་
དུགས་ཀྱི་རྡུལ་བ་དང་དྲོད་སྐྱེད་པ་དང་ཡི་ཁ་འབྱེད་པར་བྱེད་དོ། །གཞུང་་་་་་
འགའ་རེར་རླུང་འཁྱིལ་ཞེས་འབྱུང་ཡང་སྲ་འཁྱིལ་ཞེས་པ་དག་པ་ཡིན་ནོ། །
ལན་ཚ་བསྟེན་དྲགས་པའི་སྐྱོན་དགུ་སྟོན་པ་ནི། བསྟེན་དྲགས་་་་
འབྱི་སྐྲ་དཀར་གཉེར་མ་མང་། །སྟོབས་འབྲི་སྐོམ་མཛེ་མེ་དབལ་ཁྲག་
མཁྲིས་སྐྱེད། །ཅེས་པའི་དོན། ལན་ཚ་ཧ་ཅང་མང་བར་བསྟེན་དྲགས་ན་སྐྲ་་
འབྱི་བ་དང་སྐྲ་དཀར་འཕེལ་བ་དང་གཉེར་མ་མང་བ་དང་ལུས་སྟོབས་འབྲི་བ་
དང་སྐོམ་ནད་དང་མཛེ་ནད་དང་མེ་དབལ་དང་ཁྲག་དང་མཁྲིས་པ་སྐྱེད་པར་
བྱེད་ཞེས་པའོ། །གཞུང་འགའ་རེར་སྐོམ་ཆད་ནས་སྟོབས་འགྲིགས་མཛེ་དང་་་་
ཞེས་པ་མ་དག་སྟེ་སྟོབས་འབྲི་སྐོམ་མཛེ་ཞེས་པ་དག་གོ། །
ཁ་བ་བསྟེན་པའི་ཡོན་ཏན་བཅོ་བརྒྱད་ནི། ཁ་བས་ཡི་ག་འཆུས་དང་
སྲིན་སྐོམ་དུག། །མཛེ་དང་བརྒྱལ་དང་དང་རིམ་རློན་མཁྲིས་པ་་་་
འཇོམས། འདྲུལ་དང་ཚིལ་ཞག་རྐང་མར་བཤང་གཅིན་སྐེམ། ཡིད་་་་
གཞུངས་ནུ་མའི་ནད་དང་སྐད་འགགས་སེལ། ཞེས་པའི་དོན། ཁ་་་་་་་
བསྟེན་པས་ཡི་ག་འཆུས་པ་དང་སྲིན་ནད་དང་སྐོམ་ནད་དང་དུག་དང་མཛེ་་་
• 477.



དང་བརྒྱལ་བ་དང་རིམས་ནད་དང་རློན་པ་དང་མཁྲིས་པ་རྣམས་འཇོམས་པར་
བྱེད་ཅིང་འདུལ་བ་སྟེ་ཞུ་ཞིང་གཤེར་བ་དང་ཚིལ་བུ་དང་ཞག་དང་རྐང་མར་་་
དང་བཤང་བ་དང་གཅི་བ་རྣམས་སྐེམ་པར་བྱེད་ལ་ཡིད་གཞུངས་པར་བྱེད་་་་
ཅིང་ནུ་མའི་ནད་དང་སྐད་འགག་པ་སེལ་བར་བྱེད་པ་ཡིན་ནོ།
ཁ་བ་བསྟེན་དྲགས་པའི་སྐྱོན་གསུམ་སྟོན་པ་ནི། བསྟེན་དྲགས་ཟུངས་
འཛད་རླུང་དང་བད་ཀན་སྐྱེད། ཅས་པའི་དོན། ཁ་བ་ཧ་ཅང་བསྟེན་དྲགས་
པས་ལུས་ཟུངས་འཛད་པ་དང་རླུང་དང་བད་ཀན་གྱི་ནད་སྐྱེད་པར་བྱའོ། །
ཚ་བ་བསྟེན་པའི་ཡོན་ཏན་བཅུ་གསུམ་སྟོན་པ་ནི། ཚ་བས་ལྐོག་ནད་
གག་པ་མཛེ་འོར་སེལ། །རྨ་འཇིག་དྲོད་སྐྱེད་འཇུ་ཞིང་ཡི་ག་འབྱེད། །
ཚིལ་དང་འདྲུལ་བག་སྐེམ་སྦྱོང་རྩ་སྦུབས་འབྱེད། །ཅེས་པའི་དོན། རོ་ཚ་
བ་བསྟེན་པས་ལྐོག་ནད་དང་གག་པ་དང་མཛེ་དང་འོར་ནད་སེལ་ཞིང་རྨ་་་་་
འཇིག་པ་དང་དྲོད་སྐྱེད་པ་དང་། ཟས་འཇུ་བར་བྱེད་པ་དང་། ཡི་ག་འབྱེད་པ་
དང་། ཚིལ་བུ་འབྲི་བ་དང་ཟས་འདྲུལ་བར་བྱེད་པ་སྟེ་བཤིག་པ་དང་སྣུམ་བག་
སྐེམ་པར་བྱེད་པ་དང་རྩ་སྦུབས་སྦྱོང་བ་དང་། རྩ་སྦུབས་ཀྱི་ཁ་འབྱེད་པར་བྱེད་
པའོ། །
རོ་ཚ་བ་བསྟེན་དྲགས་པའི་སྐྱོན་བདུན་སྟོན་པ་ནི། བསྟེན་དྲགས་ཁུ་
བའི་སྟོབས་ཟད་ལུས་འཁྱམས་འདར། །བརྒྱལ་ཞིང་རྐེད་པ་རྒྱབ་་་་་
སོགས་ན་བར་བྱེད། །ཅེས་པའི་དོན། རོ་ཚ་བ་ཧ་ཅང་བསྟེན་དྲགས་པས་ཁུ་
བ་ཟད་པར་འགྱུར་བ་དང་སྟོབས་ཟད་པ་དང་ལུས་འཁུམས་པར་འགྱུར་ལ་་་་
འདར་བ་དང་བརྒྱལ་བ་སྟེ་དྲན་མེད་དུ་སོང་བ་དང་རྨོངས་ཤིང་རྐེད་པ་རྒྱབ་ལ་
སོགས་པ་ན་བར་བྱེད་པས་དྲགས་པར་མི་བྱའོ། །སོགས་པའི་སྒྲས་ནི་རྐང་པ་་་
• 478 •



དང་རྩིབ་མ་ལ་སོགས་པ་ན་བར་བྱེད་ཅེས་པའོ། །
རོ་བསྐ་བ་བསྟེན་པའི་ཡོན་ཏན་བརྒྱད་སྟོན་པ་ནི། བསྐ་བས་ཁྲག་་་་
མཁྲིས་ཚིལ་དང་འདྲུལ་བག་སྐེམ། །རྨ་འཚོ་བསིལ་དང་ལྤགས་མདོག་
དྭངས་པར་བྱེད། །ཅེས་པའི་དོན། རོ་བསྐ་བ་བསྟེན་པས་ཁྲག་གི་ནད་དང་་
མཁྲིས་ནད་སེལ་ཞིང་ཚིལ་བུ་འབྲི་བ་དང་ཟས་འདྲུལ་བ་དང་སྣུམ་བག་སྐེམ་པ་
དང་རྨ་འཚོ་བ་དང་བྱུགས་ན་བསིལ་བ་དང༌། པགས་པའི་མདོག་གསལ་བར་
བྱེད་པ་ཡིན་ནོ། །
བསྐ་བ་བསྟེན་དྲགས་པའི་སྐྱོན་དྲུག་སྟོན་པ་ནི། བསྟེན་དྲགས་བེ་་་་
སྣབས་འཁྱིལ་དང་བཤང་བ་སྲི། །ལྟོ་སྦོས་སྙིང་ནད་སྐེམ་དང་རྩ་སྒོ་་་་
འགག །ཅེས་པའི་དོན། རོ་བསྐ་བ་ཧ་ཅང་བསྟེན་དྲགས་ན་བེ་སྣབས་འཁྱིལ་
ནས་མི་འབྱུང་བ་དང་། བཤང་བ་སྲི་ཞིང་འགག་པ་དང་ལྟོ་སྦོས་པ་དང་སྙིང་་
གི་ནད་འབྱུང་བ་དང་ལུས་སྐེམ་པ་དང་རྩ་སྒོ་འགག་པར་འགྱུར་ཞེས་པའོ། །
གསུམ་པ། རོའི་ལས་མདོར་བསྡུས་ཏེ་སྟོན་པའི་ཐོག་མར་མངར་བའི་
མདོར་བསྡུས་སྟོན་པ་ནི། མདོར་བསྡུས་མངར་བའི་རོ་ཡིས་རླུང་མཁྲིས་་
སེལ། །འབྲུ་(ནས་)རྙིང་སྐམ་སའི་ཤ་རྣམས་མ་གཏོགས་པ། །ཕལ་་་
ཆེར་བད་ཀན་སྐྱེད་པར་བྱེད་ན་ཡང་། །གཡག་རྒོད་ཉ་ལུག་ཤ་དང་་་་
སྦྲང་རྩི་ཕན། །ཞེས་པའི་དོན། རོའི་ལས་མདོར་བསྡུས་ན་མངར་བའི་རོ་ཡིས་
སྤྱིར་རླུང་མཁྲིས་ལྡན་པ་སེལ་ཅིང་མངར་བའི་ནང་ནས་འབྲུ་རྙིང་པ་དང་སྐམ་
སའི་ཤ་རྣམས་མ་གཏོགས་པ་ཕལ་ཆེར་གྱིས་བད་ཀན་སྐྱེད་པར་བྱེད་པ་ཡིན་ན་
ཡང་། གཡག་རྒོད་དང་ཉ་དང་ལུག་གི་ཤ་དང་སྦྲང་རྩི་རྣམས་ནི་མངར་བ་ཡིན་
ཀྱང་བད་ཀན་ལ་ཕན་པ་ཡིན་ནོ། །
• 479 •



སྐྱུར་བའི་མདོར་བསྡུས་སྟོན་པ་ནི། སྐྱུར་བས་བད་ཀན་སེལ་བྱེད་
མཁྲིས་སྐྱེད་ཀྱང་། །སྐྱུ་རུ་ར་ཡིས་ཁྲག་མཁྲིས་ཚ་བ་སེལ། །ཅེས་པའི་དོན།
རོ་སྐྱུར་བ་ཕལ་ཆེ་བས་བད་ཀན་སེལ་བར་བྱེད་ཅིང་མཁྲིས་པ་སྐྱེད་པར་བྱེད་པ་
ཡིན་ཀྱང་སྐྱུར་བའི་ནང་ནས་སྐྱུ་རུ་ར་ཡིས་ཁྲག་དང་མཁྲིས་པའི་ཚ་བ་སེལ་བར་
བྱེད་པ་ཡིན་ནོ། ། །
ལན་ཚའི་མདོར་བསྡུས་སྟོན་པ་ནི། ལན་ཚས་རླུང་དང་བད་ཀན་
སེལ་བྱེད་ཅིང་། །ལྕེ་མྱང་རྒྱམ་ཚ་མ་གཏོགས་མཁྲིས་པ་སྐྱེད། །ཧ་ཅང་
ཐལ་དྲགས་ལྕི་བས་བད་ཀན་སྐྱེད། །ཞེས་པའི་དོན། སྤྱིར་ལན་ཚ་ཕལ་ཆེ་
བས་རླུང་དང་བད་ཀན་སེལ་བར་བྱེད། ལྕེ་མྱང་ཚ་དང་རྒྱམ་ཚ་མ་གཏོགས་་་་
པའི་ལན་ཚྭ་གཞན་རྣམས་ཀྱིས་མཁྲིས་པ་སྐྱེད་པར་བྱེད་ལ་ཧ་ཅང་ཐལ་དྲགས་
ཏེ་བསྟེན་དྲགས་ན་ལྕི་བས་བད་ཀན་ཀྱང་སྐྱེད་པར་འགྱུར་ཞེས་པའོ། །
རོ་ཁ་བའི་མདོར་བསྡུས་སྟོན་པ་ནི། ཁ་བས་མཁྲིས་སེལ་བད་རླུང་་་
སྐྱེད་ན་ཡང་། །ཀ་རཉྫ་དང་སླེ་ཏྲེས་བད་རླུང་སེལ། །ཞེས་པའི་དོན། རོ་ཁ་
བ་ཕལ་ཆེ་བས་མཁྲིས་པ་སེལ་ཞིང་བད་རླུང་སྐྱེད་པར་བྱེད་པ་ཡིན་ན་ཡང་། ཁ་
བའི་ནང་ནས་ཀ་རཉྫ་དང་སླེ་ཏྲེས་ནི་བད་རླུང་སེལ་བར་བྱེད་པའོ།།
རོ་ཚ་བའི་མདོར་བསྡུས་སྟོན་པ་ནི། ཚ་བས་རླུང་དང་བད་ཀན་སེལ་
བྱེད་ཀྱང་། །སྒ་སྐྱ་པི་པི་ལིང་མིན་མཁྲིས་པ་སྐྱེད། །ཧ་ཅང་དྲགས་ན་་་་
ཡང་རྩུབ་རླུང་ཡང་སྐྱེད། །ཅེས་པའི་དོན། རོ་ཚ་བ་ཕལ་ཆེ་བས་རླུང་དང་་་་
བད་ཀན་སེལ་བར་བྱེད་པ་ཡིན་ཀྱང་། ཚ་བའི་ནང་ནས་སྒ་སྐྱ་དང་པི་པི་ལིང་་
གཉིས་པོ་མིན་པ་རོ་ཚ་བ་རྣམས་ཀྱིས་མཁྲིས་པ་སྐྱེད་པར་བྱེད་ལ། ཧ་ཅང་རོ་ཚ་
བ་བསྟེན་དྲགས་ན་ནུས་པ་ཡང་ཞིང་རྩུབ་པས་རླུང་ཡང་སྐྱེད་པར་བྱེད་དོ།།
• 480 •



བསྐ་བའི་མདོར་བསྡུས་སྟོན་པ་ནི། བསྐ་བའི་མཁྲིས་སེལ་ཨ་རུ་བ་་
རུ་ར། །མ་གཏོགས་ཕལ་ཆེར་བད་རླུང་གཉིས་ལ་གནོད། །ཅེས་པའི་་་་
དོན། རོ་བསྐ་བ་ཕལ་ཆེར་བས་མཁྲིས་པ་སེལ་བར་བྱེད་པ་ཡིན་ཡང་། བསྐ་་་
བའི་ནང་ནས་ཨ་རུ་ར་དང་བ་རུ་ར་མ་གཏོགས་པ་རོ་བསྐ་བ་ཕལ་ཆེར་གྱིས་་་་
བད་ཀན་དང་རླུང་གཉིས་ལ་གནོད་པ་ཡིན་ནོ། ། །
༢ ཞུ་རྗེས་སྟོན་པ།
སྤྱི་དོན་གཉིས་པ། སྨན་གྱི་ཞུ་རྗེས་སྟོན་པ་ནི། ཞུ་རྗེས་ཕོ་བའི་མེ་་་་
དང་འཕྲད་པ་ལས། །བད་མཁྲིས་རླུང་གིས་རིམ་པས་ཞུ་རྗེས་ལ། །
མངར་དང་ལན་ཚའི་ཞུ་རྗེས་མངར་བར་ཞུ། །སྒྱུར་བའི་རོ་མཚུངས་་་
ཁ་ཚ་བསྐ་གསུམ་ཁ། །ཉེས་པ་གསུམ་པོ་གཉིས་གཉིས་རེ་རེས་སེལ། །
ཞེས་པའི་དོན། ཞུ་རྗེས་ནི་ཟས་ལ་སོགས་གང་ཡང་ཕོ་བའི་མེ་དང་འཕྲད་པ་་་
ལས་བད་ཀན་མྱག་བྱེད་ཀྱིས་མྱགས་པ་དང་། མཁྲིས་པ་འཇུ་བྱེད་ཀྱིས་བཞུ་བ་
དང་། མེ་མཉམ་རླུང་གིས་དྭངས་སྙིགས་ཕྱེད་དེ། རིམ་པས་ཞུ་བའི་རྗེས་ལ་་་་་
མངར་བ་དང་ལན་ཚའི་ཞུ་རྗེས་ནི་མངར་བར་ཞུ་བ་དང་། སྐྱུར་བའི་ཞུ་རྗེས་
ནི་རོ་དང་མཚུངས་པར་སྐྱུར་བ་དང་། ཁ་བ་དང་ཚ་བ་དང་བསྐ་བ་གསུམ་གྱི་
ཞུ་རྗེས་ནི་ཁ་བར་འགྱུར་བ་སྟེ་ཉེས་པ་གསུམ་གྱི་ནད་རླུང་མཁྲིས་བད་ཀན་ལ་་
སོགས་པ་ལྡན་པའི་ནད་གཉིས་གཉིས་ཞུ་རྗེས་རེ་རེས་སེལ་བར་བྱེད་དེ་ཞུ་རྗེས་
མངར་བས་རླུང་མཁྲིས་གཉིས་དང་ཁ་བས་བད་མཁྲིས་སེལ་བ་ཡིན་ནོ། །
ཞུ་རྗེས་ཀྱི་སྐབས་མདོ་གནས་ལེའུ་དགུ་པའི་འགྲེལ་པ་ཟླ་ཟེར་ལས།
མངར་དང་ལན་ཚ་ཞུ་རྗེས་མངར། སྐྱུར་པའི་ཞུ་རྗེས་སྐྱུར་བ་ཡིན། ཁ་དང་ཚ་
དང་བསྐ་བ་རྣམས། ཞུ་རྗེས་ཕལ་ཆེར་ཁ་བ་ཡིན། ཞེས་བྱ་བ་ལ། མངར་བ་ནི་
• 481 •



རོ་ཞིམ་པའོ། །ལན་ཚྭ་ནི་ཚྭ་རྣམས་ཏེ་དེ་གཉིས་ནི་ཞུ་བའི་རྗེས་མངར་བར་་་་་
འགྱུར་རོ། །རོ་སྐྱུར་བར་ཟོས་པའི་ཞུ་རྗེས་ཀྱང་སྐྱུར་བ་ཉིད་ཡིན་ནོ། །རོ་ཁ་བ་
དང་ཚ་བ་དང་བསྐ་བ་རྣམས་ཕལ་ཆེར་ཁ་བར་འཇུ་བ་ཡིན་ནོ། །དེ་ལ་ཕལ་་་་
ཆེར་ཅེས་སྨོས་པ་ནི་ཁ་ཅིག་ཏུ་འདིར་སྨོས་པ་དང་མི་མཐུན་པ་ཡོད་དེ། འབྲུ་་
ལ་གནས་པའི་རོ་མངར་བ་ནི་ཞུ་བའི་རྗེས་སྐྱུར་བར་འགྱུར་ལ། དེས་ན་འབྲུ་ནི་
རོ་མངར་ཡང་ཞུ་རྗེས་སྐྱུར་བ་ཡིན་པས་མཁྲིས་པ་སྐྱེད་ཅིང་ལྕི་བ་ཡིན་ནོ། །དེ་
བཞིན་དུ་ཨ་རུ་ར་དང་བཅའ་སྒ་སྒེ་གཤེར་དང་པི་པི་ལིང་ལ་སོགས་པ་ལ་ཡང་
སྦྱར་བར་བྱའོ། །དེ་ཡང་བསྡུས་པ་ལས། འབྲུ་ནི་མངར་ཡང་སྐྱུར་བ་ཉིད། དེ་་
བཞིན་སེའུ་སྐྱུར་ཡང་མངར། ཏིལ་མར་ཁ་བར་འགྱུར་བ་དང་། པི་པི་ལིང་་་་
ཡང་བསྐ་བར་འགྱུར། ཞེས་བཤད་པ་ཡིན་ནོ། །དེ་ལྟར་ན་འབྲུ་ནི་མངར་དུ་་་
ཟིན་ཀྱང་ཞུ་བའི་རྗེས་སྐྱུར་བར་འགྱུར་བ་དང་། སེའུ་སྐྱུར་ཡང་མངར་བར་་་
འཇུ་བ་དང་། ཏིལ་མར་སྐྱུར་དུ་ཟིན་ཀྱང་ཁ་བར་འཇུ་བ་དང་། པི་པི་ལིང་ཚ་
ཡང་ཞུ་རྗེས་བསྐུ་བར་འགྱུར་བ་ཡིན་ནོ། །དེས་ན་འདི་ལྟར་མི་མཐུན་པ་དག་་
ཀྱང་ཡོད་པས་ཕལ་ཆེར་སྨོས་པ་ཡིན་ནོ། །ཞེས་བཤད།
ཅེས་གསུང་སོ། །ཞེས་པ་ནི་དེ་སྐད་ཅེས་ལེའུ་བཅུ་དགུ་པ་གསུངས་སོ།
ཞེས་པའོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་རོ་དང་ཞུ་རྗེས་བསྟན་པའི་ལེའུ་(སྟེ་)བཅུ་དགུ་
པའོ། །ཞེས་པ་སྟེ། སྨན་གྱི་རོ་དང་ཞུ་རྗེས་བསྟན་པའི་ལེའུ་བཅུ་དགུ་པ་རྒྱས་
པར་བཤད་ཟིན་ཏོ། །
• 482 •



ལེའུ་ཉི་ཤུ་པ། སྨན་གྱི་ནུས་པ། །
ད་ནི་སྨན་གྱི་ནུས་པ་སྟོན་པའི་ལེའུ་ཉི་ཤུ་པ་བཤད་པར་བྱ་སྟེ། དེ་ལ་་་
ཡང་ལེའུ་འདི་གསུངས་ཤིང་ཉན་པར་གདམས་པ་དང་། གཞུང་དོན་དངོས་་
གཉིས་ལས། དང་པོ་ནི། དེ་ནས་(ཡང་)དྲང་སྲོང་རིག་པའི་ཡེ་ཤེས་་་༌་
ཀྱིས་འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག ཅེས་
པ་སྟེ། སྨན་གྱི་རོ་དང་ཞུ་རྗེས་བསྟན་པའི་ལེའུ་བཅུ་དགུ་པ་གསུངས་ཟིན་པ་དེ་
ནས་ཡང་དྲང་སྲོང་རིག་པའི་ཡེས་ཤེས་ཀྱིས་དྲང་སྲོང་ཡིད་ལས་སྐྱེས་ལ་འདི་་་
སྐད་ཅེས་གསུངས་སོ། ཀྱེ་ཞེས་བོས་ནས་དྲང་སྲོང་ཆེན་པོ་ཉོན་ཅིག ཅེས་ལེའུ་
ཉི་ཤུ་པ་ཉན་པར་གདམས་པའོ། །
གཉིས་པ། གཞུང་དོན་དངོས་ལ། མདོར་བསྟན་དང་། སྤྱི་བཤད་བྱེ་་་
བྲག་ཏུ་བཤད་པ་དང་གསུམ་ལས། དང་པོ་མདོར་བསྟན་ནི། སྨན་གྱི་ནུས་པ་
རོ་ནུས་ངོ་བོ་གཉིས། །སྤྱི་དང་བྱེ་བྲག་ཅེས་སུ་གསུངས་པ་ཡིན། །ཞེས་
པའི་དོན། སྨན་རྣམས་ཀྱི་སྤྱིའི་ནུས་པ་ལ་དབྱེ་ན། རོའི་ནུས་པ་དང་། ངོ་བོའི་
ནུས་པ་གཉིས། དེ་ཡང་རོའི་ཡོན་ཏན་སྤྱི་དང་ངོ་བོའི་ཡོན་ཏན་བྱེ་བྲག་ཅེས་བྱ་
བ་གཉིས་སུ་གསུངས་པ་ཡིན་ནོ། །
༡ སྤྱིར་རོའི་ནུས་པ།
དེ་ལ་ཐོག་མར་རོ་སྤྱིའི་ནུས་པ་གསུམ་དུ་སྟོན་པ་ནི། དང་པོ་ནུས་་་་
སྟོབས་ཡོན་ཏན་གསུམ་དུ་བཤད། །ཅེས་པའི་དོན། སྤྱི་དང་བྱེ་བྲག་གཉིས་
ཀྱི་དང་པོ། རོའི་ནུས་པ་ལ་ཡང་དབྱེ་ན་ནུས་པ་དང་སྟོབས་དང་ཡོན་ཏན་ཞེས་
བྱ་བ་དང་གསུམ་དུ་བཤད་ཅེས་པའོ། །
• 483 •



༡ ནུས་པ་བརྒྱད།
དང་པོ་ནུས་པ་སྟོན་པ་ནི། ནུས་པ་ལྕི་སྣུམ་བསིལ་དང་རྟུལ་བ་་་་་
དང་། །ཡང་རྩུབ་ཚ་དང་རྣོ་བ་རྣམ་པ་བརྒྱད། །དང་པོ་བཞི་པོས་རླུང་
དང་མཁྲིས་པ་སེལ། །འོག་མ་བཞི་ཡིས་བད་ཀན་སེལ་བར་བྱེད། །
ཡང་རྩུབ་བསིལ་བ་གསུམ་གྱིས་རླུང་སྐྱེད་ཅིང་། །ཚ་རྣོ་སྣུམ་པ་གསུམ་
གྱིས་མཁྲིས་པ་སྐྱེད། །ལྕི་སྣུམ་བསིལ་རྡུལ་བཞི་ཡིས་བད་ཀན་སྐྱེད། །
ཡོན་ཏན་མ་ལུས་སྙིང་པོར་གྱུར་པ་དང་། །ནུས་པས་ཁྱད་པར་ལྡན་་་་
པའི་མཐུ་ཞེས་བརྗོད། །ཅེས་པའི་དོན། རོ་སྤྱིའི་ནུས་པ་ནི་ལྕི་བ་དང་སྣུམ་པ་
དང་སྐམ་པ་དང་བསིལ་བ་དང་རྟུལ་བ་དང་ཡང་བ་དང་རྩུབ་པ་དང་ཚ་བ་རྣོ་
བ་སྟེ། རྣམ་པ་བརྒྱད་ཀྱི་ནང་ནས་དང་པོ་བཞི་སྟེ་ནུས་པ་ལྕི་བ་དང་སྣུམ་པ་་་་
གཉིས་པོས་རླུང་སེལ་བ་དང་། ནུས་པ་བསིལ་བ་དང་རྟུལ་བ་གཉིས་ཀྱིས་་་་་
མཁྲིས་པ་སེལ་བར་བྱེད་ཅིང་། ལྕི་བས་རླུང་གི་མཚན་ཉིད་ཡང་བ་དང་སྣུམ་་་
པས་སྲ་ཕྲ་སེལ་ལ་བསིལ་བས་མཁྲིས་པའི་མཚན་ཉིད་ཀྱི་ཚ་བ་དང་། རྟུལ་བས་
རྣོ་བ་སེལ་བ་ཡིན་པས་དེའི་རིག་པས་འོག་མ་རྣམས་ལ་ཡང་ཤེས་པར་བྱའོ། །
དེ་བཞིན་དུ་འོག་མ་བཞི་སྟེ་ནུས་པ་ཡང་རྩུབ་ཚ་རྣོ་བཞི་ཡིས་རིམ་པ་བཞིན་་་་་
བད་ཀན་གྱི་མཚན་ཉིད་ལྕི་འཇམ་བསིལ་རྟུལ་བཞི་སེལ་བར་བྱེད་དོ། །སྨན་གྱི་
ནུས་པ་ཡང་བ་དང་རྩུབ་པ་དང་བསིལ་བ་གསུམ་གྱིས་རླུང་སྐྱེད་པ་ཡིན་ཏེ།
རླུང་གི་ཡང་རྩུབ་གྲང་བ་དང་གསུམ་འཕེལ་བར་བྱེད་ཅིང་དེ་བཞིན་དུ་ཚ་བ་་་
དང་རྣོ་བ་དང་སྣུམ་པ་གསུམ་གྱིས་མཁྲིས་པའི་ཚ་རྣོ་སྣུམ་གསུམ་སྐྱེད་པར་བྱེད་
ལ། ལྕི་བ་དང་སྣུམ་པ་དང་བསིལ་བ་དང་རྟུལ་བ་བཞི་ཡིས་བད་ཀན་གྱི་ལྕི་་་་
སྣུམ་བསིལ་རྟུལ་སྐྱེད་པར་བྱེད་དོ། །ནུས་པའི་ཡོན་ཏན་བརྒྱད་པོ་དེ་ཡོན་ཏན་
• 484 •



བཅུ་བདུན་མ་ལུས་པའི་ནང་ནས་སྙིང་པོ་ལྟ་བུར་གྱུར་པ་ཡིན་པ་དང་ནུས་པའི་
ཁྱད་པར་མཆོག་དང་ལྡན་པས་མཐུ་ཆེན་པོ་ཞེས་ཀྱང་བརྗོད་པར་བྱའོ། །
འདིའི་སྐབས་། མདོ་གནས་ལེའུ་དགུ་པའི་འགྲེལ་པ་ཟླ་ཟེར་ལས། སྨན་
མཐུ་ཙ་ར་ཀས་བཤད་པ། གང་གི་བྱ་བ་གང་བྱེད་པ། མཐུ་མེད་ཅི་ཡང་མི་བྱེད་
ཀྱིས། དེ་དག་ཐམས་ཅད་མཐུ་ཡིས་བྱེད། ཅེས་བྱ་བ་ལ། དྲང་སྲོང་ཙ་ར་ཀས་
སྨན་གྱི་མཐུའམ། ནུས་པ་བཤད་ཅིང་བསྟན་པ་ནི། དངོས་པོ་གང་གིས་བྱེད་པ་
གང་ལ་ཞུགས་ཤིང་བྱ་བ་གང་ཞིག་བྱེད་ཅིང་རྫོགས་པར་གྱུར་པའི་དངོས་པོའི་
རང་བཞིན་དེའི་མཐུ་ཡིན་ནོ་ཞེས། མཐོ་བཙུན་དྲང་སྲོང་ཙ་ར་ཀས་བཤད་དོ། །
མཐུ་གང་གིས་བྱ་བ་གང་བྱེད་པ་ཞེས་བྱ་བའི་ཚིག་གིས་ན་ནུས་པ་ནི་མཐུ་ཡིན་
ཞིང་རོ་ཡང་མཐུ་ཡིན་ལ། དེ་བཞིན་དུ་སྨན་ལ་བརྟེན་པའི་ཡོན་ཏན་ལྕི་བ་ལ་་
སོགས་པ་གང་ཅི་ཡང་རུང་བ་དེ་ཐམས་ཅད་ནི་སྨན་དེའི་མཐུ་ཞེས་བྱ་བ་སྟེ།
ནུས་པ་ཉིད་ལས་མ་འདས་པས་མཐུ་བྱུང་བ་ཡིན་ནོ། །སྤྱིར་ནི་སྨན་གྱི་མཐུ་ལ་
སློབ་དཔོན་རྣམས་ཐ་དད་པར་འདོད་དེ། སློབ་དཔོན་ལ་ལས་ནི་ལྕི་བ་ལ་་་་་་
སོགས་པའི་ཡོན་ཏན་བརྒྱད་ལ་མཐུ་ཡིན་པར་འདོད་དེ། དེ་རྣམས་ནི་ཁྱད་པར་
ཅན་ཉིད་ལ་མཐུར་འདོད་ཀྱི་ནུས་པ་ཕྲ་མོ་ཙམ་མི་འདོད་དེ། གལ་ཏེ་ནུས་པ་་་
ཕྲ་མོ་ཙམ་ལ་མཐུར་འདོད་ན་ནི་ལྕི་བ་ལ་སོགས་པའི་ཡོན་ཏན་བརྒྱད་པོའི་ཆ་་
ཕྲ་མོ་དངོས་པོ་ཐམས་ཅད་ལ་ཡོད་པར་གྱུར་བས་མི་རིགས་པ་ཡིན་ནོ། །དེའི་་
ཕྱིར་ཁྱད་པར་ཅན་གྱི་ནུས་པ་དང་ལྡན་པའི་ལྕི་བ་ལ་སོགས་པའི་ཡོན་ཏན་་་་་་
བརྒྱད་ལ་མཐུ་ཞེས་བྱ་བའི་མིང་ཐོབ་པ་ཡིན་ནོ། །དེས་ན་ཡོན་ཏན་ནི་བརྒྱད་་
པོ་དེ་དག་ཉིད་ཡིན་ནོ། །དེ་ཡང་གང་གི་ཕྱིར་སྦྱོར་བས་བྱེད་པ་རྫས་དེའི་ནུས་
པ་ཡིན་ཞེས་བྱ། ཞེས་བྱ་བ་ཡིན་ནོ། །
• 485 •



དེ་ལྟར་ན་དྲང་སྲོང་ཙ་ར་ཀའི་འདོད་ཀྱི་སྨན་གང་ལ་ཡོན་ཏན་གྱི་་་་་
རིགས་གང་དག་ཡོད་པ་དེ་ཐམས་ཅད་སྨན་དེའི་མཐུ་ཡིན་གྱི་མཐུ་དང་བྲལ་་་
ཞིང་མཐུ་མིན་པས་ནི་དངོས་པོའི་རིགས་དེ་བྱ་བ་ཅི་ཡང་མི་བྱེད་དེ། བྱ་་་་
གང་ཞིག་ཀྱང་རྫོགས་པར་མི་ནུས་སོ། །དེ་བས་ན་བྱ་བ་དེ་ཐམས་ཅད་མཐུ་་་་
ཡིས་བྱེད་ཅིང་ནུས་པ་རྫོགས་པར་བྱེད་པ་ཡིན། དེ་ལྟར་བྱ་བ་ཐམས་ཅད་མཐུ་
ཡིན་ནོ། །ཅིའི་ཕྱིར་ལྕི་བ་ལ་སོགས་པའི་ཡོན་ཏན་བརྒྱད་པོ་དེ་ཉིད་ལ་མཐུ་་་་
ཞེས་བྱའི། རོ་ལ་སོགས་པའི་ཡོན་ཏན་གཞན་དག་ལ་མཐུ་ཞེས་མི་བྱ་བ་ཅིའི་་་
ཕྱིར། དེ་དག་གིས་ཀྱང་བྱ་བ་དེ་ནི་བྱེད་པ་ཉིད་ཡིན་ནོ་ཞེ་ན། དེའི་ཕྱིར་སྨྲས་་
པ་ནི། དེས་ན་ལྕི་བ་ལ་སོགས་ཉིད། ནུས་པའི་ཁྱད་པར་ལྡན་པ་དང་། ཡོན་་་་
ཏན་མ་ལུས་སྙིང་པོར་ནི། གྱུར་པས་མཐུ་ཞེས་བཤད་པ་དག དོན་དང་ལྡན་་་་་
པར་བཏགས་པ་ཡིན། ཞེས་བྱ་བ་ལ་དེས་ན། སློན་དཔོན་དྲང་སྲོང་ཙ་ར་ཀས།
ལྕི་བ་ལ་སོགས་པའི་ཡོན་ཏན་བརྒྱད་པོ་ཉིད་ནི་ནུས་པའི་ཁྱད་པར་དང་ལྡན་པ་
ཡིན་ཞིང་ཡོན་ཏན་མ་ལུས་པའི་སྙིང་པོར་གྱུར་པ་ཡིན་པས་མཐུ་ཞེས་བཤད་་་
ཅིང་། ནུས་པ་ཞེས་མིང་བཏགས་པ་དེ་ནི་གཞུང་དང་དོན་མཐུན་ཅིང་དོན་་་་
དང་ལྡན་པར་མིང་དུ་བཏགས་པ་ཡིན་ནོ། །དེ་ལ་ནུས་པའི་ཁྱད་པར་དང་ལྡན་
པ་ནི་ཡོན་ཏན་ལྷག་པ་ཉིད་དེ་ཕུལ་དུ་བྱུང་བའི་ནུས་པའོ། །ཡོན་ཏན་མ་ལུས་
པའི་སྙིང་པོ་ནི། ཡོན་ཏན་མཐའ་དག་གི་དང་པོར་གྱུར་པའོ། །ཐ་སྙད་པ་ནི་་་
འཇིག་རྟེན་པ་དང་བསྟན་བཅོས་ཀྱིས་བཏགས་པ་ཡིན་ནོ། །དེ་ལས་ཀྱང་འདི་
རྣམས་ནི་ཐ་སྙད་གཙོ་བོ་ཉིད་ཡིན་ནོ། །དེ་ཡང་འཇིག་རྟེན་པ་རྣམས་འདི་སྐད་
ཅེས་སྨྲས་པ་དག་ཐོས་ཤིང་མཐོང་སྟེ། འདི་ནི་ལྕི་བའོ། །འདི་ནི་ཡང་བའོ། །
འདིའི་ཡོན་ཏན་ནི་འདི་ལྟ་བུ། ཞེས་ཟེར་བ་དང་། དེ་བཞིན་དུ་བསྟན་བཅོས་་
• 486 •



ལས། ཅེས་པ་མང་དུ་ཡོད་ན་ཡང་། ཐ་སྙད་གཙོ་བོ་ཉིད་ཀྱི་ཡིན། ཞེས་བྱ་བ་ལ་
སོགས་པ་སྨོས་པ་ཡིན་ནོ། །གཞན་ཡང་ཅེས་མང་དུ་སྨོས་ཞེས་བྱ་བ་ཡིན་ཏེ། ལྕི་
བ་ལ་སོགས་པ་དེ་ནི་ཅེས་པ་མང་དུ་སྨོས་པ་ཡིན་གྱིས། རོ་ལ་སོགས་པ་ནི་དེ་་་
ལྟར་མིན་པ་དང་དེ་བཞིན་དུ་གཙོ་བོ་ཉིད་དུ་སྨོས་པ་ཡང་ཡིན་གྱིས་རོ་ལ་་་་་་
སོགས་པའི་ཡོན་ཏན་ལས་དེ་རྣམས་མཆོག་ཏུ་གཟུང་བར་འོག་ནས་འཆད།
བད་ཀན་ལ་སོགས་པའི་ནད་ཀྱི་རང་བཞིན་བརྟག་པ་ན། རང་རང་གི་ཡོན་་་་
ཏན་ལྕི་བ་ལ་སོགས་པ་ཡོད་པར་བསྟན་པ་དང་། བད་ཀན་ལྕི་ཞིང་བསིལ་ལ་་
སྣུམ་ཞེས་བཤད་ཅིང་། མངར་བར་མ་བཤད་པ་དང་། མཁྲིས་པ་སྣུམ་བཅས་་
བསིལ་ཞིང་ཚ་ཞེས་བཤད་ཀྱི་ཡང་བར་མ་བཤད་པ་ཡིན་ནོ། །དེ་བས་གོ་ནི་་་་
ལྡོག་པའི་ཕྱིར། དེ་ནི་རོ་ལ་སོགས་པ་ལ། སྲིད་དུ་ཟིན་ཀྱང་མ་བཤད་དེ། དེ་་་
བས་ལྕི་ལ་སོགས་པ་ཡིན། ཞེས་བྱ་བ་ལ་དེ་བས་བསྟན་པའི་རྒྱུ་འདིས་ན་ཡོན་
ཏན་མ་ལུས་པ་སྙིང་པོར་གྱུར་པ་ལ་སོགས་པ་ལས་གོ་ལྡོག་པར་གྱུར་པའི་རོ་ལ་
སོགས་པ་ཞེས་པ་སྟེ། རོ་དང་འཇུ་བ་ལ་སོགས་པའི་ཡོན་ཏན་གཞན་དག་ལ་སྟེ།
སྲིད་ཀྱང་ཞེས་བྱ་བ་མཐུ་ཞེས་བྱ་བ་དེ་ཡོད་དུ་ཟིན་ཀྱང་། གཙོ་བོར་མ་གྱུར་་་་
པས་མཐུ་ཞེས་དེ་ལ་མ་བཤད་པ་ཡིན་ནོ། །དེ་བས་ན་ལྕི་བ་ལ་སོགས་པ་ཉིད་་་་
མཐུ་ཡིན་གྱི། རོ་ལ་སོགས་པ་ནི་མིན་ནོ། །ཞེས་བཤད།
༢ སྟོབས་གཉིས།
གཉིས་པ། སྟོབས་སྟོན་པ་ནི། གངས་ཅན་འབིགས་བྱེད་ཉི་ཟླའི་་་
སྟོབས་ཅན་ལས། །ཚ་བསིལ་ཕུལ་དུ་བྱུང་པས་སྟོབས་ཞེས་བྱ། །དེ་ལ་
ཚ་བས་གྲང་བའི་ནད་རྣམས་སེལ། །བསིལ་བས་ཚ་བའི་ནད་རྣམས་་་
སེལ་བར་བྱེད། །ཅེས་པའི་དོན། རི་བོ་གངས་ཅན་དང་འབིགས་བྱེད་གཉིས་
• 487 •



ཀྱི་ནང་ནས་འབིགས་བྱེད་དེ་ནི་ཉི་མ་དང་། གངས་ཅན་ནི་ཟླ་བའི་སྟོབས་ཅན་
ཡིན་པ་དེ་ལས་ཚ་བ་དང་བསིལ་བའི་ནུས་པའམ་མཐུ་ཕུལ་དུ་བྱུང་བ་དང་ལྡན་
པས་སྟོབས་ཞེས་བྱ་སྟེ། དེ་ཡང་འབིགས་བྱེད་དེ་ལས་སྐྱེས་པ་ཚ་བའི་མཐུ་ཅན་
གྱི་ནུས་པ་ཡོད་པའི་སྨན་གྱིས་གྲང་བ་ལས་གྱུར་པའི་ནད་རྣམས་སེལ་བར་བྱེད་
ཅིང་། གངས་ཅན་ལས་སྐྱེས་པ་བསིལ་བའི་མཐུ་ཅན་གྱི་ནུས་པ་ཡོད་པའི་སྨན་
གྱིས་ཚ་བ་ལས་གྱུར་པའི་ནད་རྣམས་སེལ་བར་བྱེད། ཅེས་པའོ། །
འདིའི་སྐབས་སུ་མདོ་གནས་ལེའུ་དགུ་པའི་འགྲེལ་པ་ཟླ་ཟེར་ལས། དེ་
ཡང་ཚ་བ་དང་བསིལ་བའི་མཚན་ཉིད་ཅན་གྱི་སྨན་གྱི་མཐུ་གཉིས་པོ་སྔར་་་་་་་
བཤད་པའི་སྟོབས་སམ་ནུས་པ་ཐམས་ཅད་འདུས་པ་ཡིན་པའི་ཕྱིར་རོ། འདིར་
དེའི་གཏན་ཚིགས་སྨྲས་པ་ནི། སྨན་ནི་སྣ་ཚོགས་བདག་ཉིད་ཅན། ཉི་མ་ཟླ་་་་
བའི་སྟོབས་ཅན་ཡིན། འགྲོ་འདི་གསལ་དང་མི་གསལ་ལས། ནམ་ཡང་འདའ་
བར་མི་འགྱུར་རོ། །ཞེས་བྱ་བ་ལ། གང་འདིས་འགྲོ་བ་ན་སྨན་རྣམས་ནི་ངོ་བོ་་
ཉིད་གཅིག་ཀྱང་སྣ་ཚོགས་པའི་བདག་ཉིད་དུ་སྣང་ལ། དེ་ཡང་ཉི་མ་དང་ཟླ་བ་
ཉིད་ནི་སྟོབས་ཆེ་བ་ཡིན་པས་ན་དེའི་རང་བཞིན་ལས་འདའ་བར་མི་བྱེད་དེ།
དེའི་བདག་ཉིད་ཅན་ཡིན་པའི་ཕྱིར་རོ། །དེ་ལ་རེ་ཞིག་རྫས་འདི་དག་སྣ་ཚོགས་
པ་དག་ཀྱང་ཉི་མ་དང་ཟླ་བའི་རང་བཞིན་ལས་འདའ་བར་མི་བྱེད་ཅེ་ན། དེའི་
དཔེ་བསྟན་པའི་ཕྱིར་འོག་མ་འདི་སྨོས་པ་ཡིན་ཏེ། ཅི་ལྟར་ན་འགྲོ་བ་འདི་དག་
ནི་གསལ་བ་དང་མི་གསལ་བར་སྣང་བའི་ཆོས་ལ་ནམ་ཡང་འདའ་བར་མི་་་་་་
འགྱུར་རོ། །དེ་བཞིན་དུ་རྒྱུ་བ་དང་མི་རྒྱུ་བའི་ཚུལ་གྱི་སྣ་ཚོགས་པའི་བདག་་་་
ཉིད་ཅན་དུ་གནས་པ་དག་ཀྱང་ཟླ་བ་དང་ཉི་མའི་རང་བཞིན་ལས་འདའ་བར་
མི་བྱེད་དོ། །དེ་ལྟར་ན་སྨན་ལ་ལ་ནི་ཉི་མའི་རང་བཞིན་ཅན་ཡིན་ལ། སྨན་ལ་
• 488 •



ལ་ནི་ཟླ་བའི་རང་བཞིན་ཅན་ཡིན་ནོ། །དེ་བས་ན་ལ་ལ་ནི་ཚ་བའི་མཐུ་ཅན་་་་
ཡིན་ལ། ལ་ལ་ནི་གྲང་བའི་མཐུ་ཅན་ཡིན་ནོ། །ཞེས་བཤད།
༣ ཡོན་ཏན་བཅུ་བདུན།
གསུམ་པ། ཡོན་ཏན་སྟོན་པ་ནི། ཡོན་ཏན་འཇམ་དང་ལྕི་དྲོ་སྣུམ་་
དང་བརྟན། །གྲང་དང་རྟུལ་དང་བསིལ་མཉེན་སླ་དང་སྐམ། །སྐྱ་དང་
ཚ་བ་ཡང་དང་རྣོ་རྩུབ་གཡོ། །བཅུ་དང་བདུན་གྱིས་མཚན་ཉིད་ཉི་ཤུ་
འཇོམས། །དེ་ཕྱིར་ཡོན་ཏན་ཞེས་སུ་བཤད་པ་ཡིན། །ཞེས་པའི་དོན། །
སྨན་གྱི་ཡོན་ཏན་འཇམ་པ་དང་ལྕི་བ་དང་དྲོ་བ་དང་སྣུམ་པ་དང་བརྟན་པ་་་་
དང་གྲང་བ་དང་རྟུལ་བ་དང་བསིལ་བ་དང་མཉེན་པ་དང་སླ་བ་དང་སྐམ་པ་་
དང་སྐྱ་བ་དང་ཚ་བ་དང་ཡང་བ་དང་རྣོ་བ་དང་རྩུབ་པ་དང་གཡོ་བ་སྟེ་སྨན་་་་
སྤྱིའི་ཡོན་ཏན་བཅུ་དང་བདུན་གྱིས་ནད་ཀྱི་མཚན་ཉིད་ཉི་ཤུ་འཇོམས་པར་་་་་
བྱེད་དོ། །ས་སྨན་ལ་ལྕི་བ་ལ་སོགས་པའི་ཡོན་ཏན་དྲུག་དང་། ཆུ་སྨན་ལ་སླ་བ་
ལ་སོགས་པའི་ཡོན་ཏན་བདུན་དང་། མེ་སྨན་ལ་ཚ་བ་ལ་སོགས་པའི་ཡོན་ཏན་
བདུན་དང་། རླུང་སྨན་ལ་ཡང་བ་ལ་སོགས་པའི་ཡོན་ཏན་དྲུག་སྟེ། ཡོན་ཏན་
ཉེར་དྲུག་ཡོད་པ་ལ། འདིར་ཡོན་ཏན་བཅུ་བདུན་ལས་མི་སྟོན་པ་ཇི་ལྟར་ཡིན་
ཞེ་ན། ས་ཆུའི་ལྕི་བ་དང་། ཆུ་སྨན་གྱི་ལྕི་བ་ཞེས་གཅིག་ཏུ་བསྡུ་བར་བྱ་ཞིང་། །
དེ་བཞིན་དུ་ས་ཆུ་གཉིས་ཀྱི་རྟུལ་བ་གཅིག་ཏུ་བསྡུ་བར་བྱ་ལ། ས་ཆུ་གཉིས་ཀྱི་
འཇམ་པ་ནི་གཅིག་ཏུ་བསྡུ་བར་བྱའོ། །དེ་བཞིན་དུ་ས་ཆུ་མེ་གསུམ་གྱི་སྣུམ་པ་
གཅིག་ཏུ་བསྡུ་བར་བྱ་ཞིང། ས་རླུང་མེ་གསུམ་གྱི་སྐམ་པ་གཅིག་ཏུ་བསྡུ་བར་བྱ་
ལ། མེ་རླུང་གཉིས་ཀྱི་ཡང་བ་གཅིག་ཏུ་བསྡུ་བར་བྱ་ཞིང་། མེ་རླུང་གཉིས་ཀྱི་་་
རྩུབ་པ་གཅིག་ཏུ་བསྡུ་བར་བྱས་ཏེ། མེ་རླུང་གཉིས་ཀྱི་གཡོ་བ་དང་ཞེས་གཅིག་
• 489 •



ཏུ་བསྡུ་བར་བྱ་བ་ཡིན་པས་དེ་རྣམས་ཀྱི་སྟེང་དུ་བརྟན་པ་དང་སླ་བ་དང་་་་་་་
བསིལ་བ་དང་མཉེན་པ་དང་ཚ་བ་དང་རྣོ་བ་དང་དྲོ་བ་དང་གྲང་བ་དང་སྐྱ་བ་
བསྣན་པས་ཡོན་ཏན་བཅུ་བདུན་དུ་འདུས་པ་ཡིན་ནོ། །
ནད་ཀྱི་མཚན་ཉིད་ཉི་ཤུ་པོ་དེ་སྨན་གྱི་ཡོན་ཏན་བཅུ་བདུན་གྱིས་ཇི་་་་
ལྟར་འཇོམས་པའི་ཚུལ་ནི། སྨན་གྱི་ཡོན་ཏན་བཅུ་བཞིས་ནད་ཀྱི་མཚན་ཉིད་
བཅུ་བཞི་འཇོམས་ཤིང་ཡོན་ཏན་གསུམ་གྱིས་ཡོན་ཏན་རེ་རེས་ནད་ཀྱི་མཚན་
ཉིད་གཉིས་གཉིས་སེལ་བ་ཡིན་ནོ། །རླུང་གི་མཚན་ཉིད་རྩུབ་པ་ཡོན་ཏན་་་་་
འཇམ་པས་སེལ་ཞིང་། དེ་བཞིན་དུ་ཡང་བ་ལྕི་བས་སེལ་བ་དང་། གྲང་བ་དྲོ་
བས་སེལ་བ་དང། སྲ་བ་དང་ཕྲ་བ་གཉིས་ཀ་སྣུམ་པ་གཅིག་པོས་སེལ་བར་བྱེད་
ཅིང་། གཡོ་བ་བརྟན་པས་སེལ་བ་ཡིན་ནོ། །དེ་བཞིན་དུ་མཁྲིས་པའི་མཚན་་་
ཉིད་སྣུམ་པ་ཡོན་ཏན་སྐྱ་བས་སེལ་བ་དང་། རྣ་བ་རྟུལ་བས་སེལ་བ་དང་། ཚ་
བ་བསིལ་བ་དང་ཡང་ལྕི་བས་སེལ་བ་དང་། དྲི་མནམ་པ་སླ་བས་སེལ་བ་དང་།
འཁྲུ་བ་གཤེར་བ་གཉིས་ཀ་སྐམ་པས་སེལ་བ་ཡིན་ནོ། །བད་ཀན་གྱི་མཚན་་་་
ཉིད་སྣུམ་པ་སྐུ་བས་སེལ་བ་དང་། བསིལ་བ་ཚ་བས་སེལ་བ་དང་། ལྕི་བ་ཡང་
བས་སེལ་བ་དང་། རྟུལ་བ་རྣོ་བས་སེལ་བ་དང་། བརྟན་པ་གཡོ་བས་སེལ་བ་
དང༌། འཇམ་པ་དང་འབྱར་བག་ཅན་གཉིས་ཀ་རྩུབ་པས་སེལ་བ་ཡིན་ནོ།
ཡོན་ཏན་རེ་རེས་ནད་གཉིས་གཉིས་སེལ་ཚུལ་ནི་ཊཱི་ཀ་མུན་སེལ་སྒྲོན་མེ་ལས་་་
ཀྱང་བཤད་དེ། སྲ་བ་སྣུམ་གྱིས་མཉེན་པར་འདུལ། ཕྲ་བའི་བུ་ཁ་སྣུམ་གྱིས་་
འགེངས། དེ་ཕྱིར་སུ་ཕྲ་གཉིས་ཀ་ཡང་། གཉེན་པོ་སྣུམ་པ་གཅིག་གིས་་་་་་
འཇོམས། གཤེར་བ་རླན་པའི་ཆ་འཛིན་ཅིང་། ཐུར་དུ་འབབ་པས་འཁྲུ་བར་
བྱེད། དེ་ཕྱིར་འཁྲུ་གཤེར་གཉིས་ཀ་ཡང་། གཉེན་པོ་སྐམ་པ་གཅིག་གིས་་་་་་
• 490 •



འཇོམས། འཇམ་པ་རྩུབ་པས་འབྲད་པར་བྱེད། རྩུབ་པས་འབྱར་བག་དུམ་་་
བུར་གཅོད། དེ་ཕྱིར་འཇམ་འབྱར་གཉིས་ཀ་ཡང་། གཉེན་པོ་རྩུབ་པ་གཅིག་
གིས་འཇོམས། ཞེས་པ་སྟེ། ནད་ཀྱི་མཚན་ཉིད་ཉི་ཤུ་འཇོམས་པར་བྱེད་པ་་་
དེའི་ཕྱིར་ན་ནུས་པའམ་སྟོབས་བཅུ་བདུན་ཞེས་བྱའི་གཏན་ཚིགས་སུ་བཤད་་་
ཅིང་བསྟན་པ་ཡིན་ནོ། །ཞེས་པའོ། །
ཡོན་ཏན་དེ་དག་གི་འབྱུང་ཁུངས་སྟོན་པ་ནི། དེ་དག་ཕལ་ཆེར་རོ་་་
ལས་རྗེས་འབྱུང་སྟེ། །རོ་ནི་ས་སོགས་རྣམས་ལ་བརྟེན་པའི་ཕྱིར། ལྕི་་
སྣུམ་ལ་སོགས་དེ་ལས་འབྱུང་བ་ཡིན། །ཞེས་པའི་དོན། ཡོན་ཏན་དེ་དག་
རྣམས་ནི་ཕལ་ཆེ་བ་རོ་ལས་རྗེས་སུ་འབྱུང་བ་ཡིན་ཏེ། རོ་ནི་ས་ལ་སོགས་པ་་་
འབྱུང་བ་རྣམས་ལ་བརྟེན་པ་ཡིན་པའི་ཕྱིར་ནུས་པ་ལྕི་བ་དང་སྣུམ་པ་ལ་སོགས་
ཡོན་ཏན་ཡང་འབྱུང་བ་ལྔ་པོ་དེ་དག་ལས་འབྱུང་བ་ཡིན་ནོ། །
མདོ་གནས་ལེའུ་དགུ་པའི་འགྲེལ་པ་ཟླ་ཟེར་ལས། རོ་རྗེས་ནི་མི་གསལ་
བ་ལ་བྱ་སྟེ། སྐྱུ་རུ་ར་ལ་སོགས་པ་གང་དག་ཟ་བ་ན། ལྕེས་གསལ་བ་ཉིད་དུ་མ་
རྟོགས་པ་དེ་ནི་རོ་རྗེས་ཞེས་བྱའོ། །དེ་ནི་མཐའ་མར་ཞབས་སུ་ཅུང་ཟད་ཅེས་
པ་ཉུང་ཞིག་རོ་དང་བཅས་པ་གསལ་བ་དག་ཏུ་ཡང་འདོད་པ་ཡིན་ནོ། །ཞེས་་
བཤད། །
རོ་རྣམས་ཀྱང་ནུས་པ་ལྕི་སྣུམ་ལ་སོགས་པ་ཤས་ཆེ་ཆུང་གི་ཁྱད་པར་་་་་
སྟོན་པ་ནི། སྒྱུར་དང་ལན་ཚ་མངར་གསུམ་རིམས་བཞིན་ལྕི། །དེ་་་་་
བཞིན་མངར་སྐྱུར་ལན་ཚ་སྣུམ་པ་ཡིན། །བསྐ་མངར་ཁ་བསིལ་ཁ་་་་་
བསྐ་མངར་བ་རྟུལ། །སྒྱུར་ཁ་ཚ་བ་རྣམ་གསུམ་ཡང་ལ་རྩུབ། །སྐྱུར་་་་
དང་ལན་ཚ་ཚ་གསུམ་ཚ་ལ་རྣོ། །ཞེས་པའི་དོན། རོ་སྐྱུར་བ་དང་ལན་ཚ་་
• 491 •



དང་མངར་བ་གསུམ་ནི་རིམ་པ་བཞིན་ལྕི་བ་ཡིན་ཏེ། སྐྱུར་བ་མེ་ས་གཉིས་ལས་
བྱུང་བའི་ས་སྨན་གྱི་ནུས་པ་ལྕི་བ་དང་། ལན་ཚ་མེ་ཆུ་གཉིས་ལས་བྱུང་བས་ཆུ་
སྨན་གྱི་ནུས་པ་ལྕི་བ་དང་། ཆུའི་ངོ་བོ་ལྕི་བས་དེ་ལས་ལྕི་བ་དང་། མངར་བ་ནི་
ས་ཆུ་ལས་བྱུང་བའི་ས་སྨན་གྱི་ནུས་པ་ལྕི་བ་དང་། ཆུ་སྨན་གྱི་ནུས་པ་ལྕི་བ་་་་
གཉིས་ནང་འཕྲད་པས་དེ་ལས་ཀྱང་ལྕི་བའོ། །
གཞུང་རྙིང་པ་འགའ་རེར། སྐྱུར་མངར་ལན་ཚ་རྣམ་གསུམ་ཞེས་འབྱུང་
ཡང་གཞུང་དོག་པ་རྣམས་སུ་སྐྱུར་དང་ལན་ཚ་མངར་གསུམ་ཞེས་འབྱུང་་་་་་
ལེགས་ཏེ། ལྕི་བའི་གོ་རིམས་དང་མཐུན་པའི་ཕྱིར། དེ་བཞིན་དུ་གོ་རིམ་བཞིན།
མངར་བ་དང་སྐྱུར་བ་དང་ལན་ཚ་རྣམས་ནི་སྣུམ་པ་ཡིན་ཏེ། ཡང་མངར་བ་ས་
ཆུ་ལས་འབྱུང་བས་སྣུམ་པ་ནང་འཕྲད་པས་སྣུམ་པ་དང་། སྐྱུར་བ་མེ་ས་ལས་་
བྱུང་བས་སྣུམ་པ་ནང་འཕྲད་པའི་སྟེང་དུ་དྲོ་བའི་ནུས་པ་དང་ལྡན་པས་དེ་ལས་
སྣུམ་པ་དང་། ལན་ཚ་ནི་ཆུ་མེ་ལས་བྱུང་བས་སྣུམ་པ་ནང་འཕྲད་པའི་སྟེང་དུ་
མེའི་དྲོད་དང་ཆུའི་རླན་དང་བཅས་པས་དེ་ལས་ཀྱང་སྙམ་པ་ཡིན་ནོ། །བསྐ་བ་
དང་མངར་བ་དང་ཁ་བ་རྣམས་ནི་རིམ་པ་བཞིན་དུ་བསིལ་བ་ཡིན་ཏེ། བསྐ་བ་
ས་རླུང་ལས་བྱུང་བའི་རླུང་སྨན་གྱི་ནུས་པ་གྲང་བ་སྟེ་བསིལ་བ་དང་། མངར་་
བ་ས་ཆུ་ལས་བྱུང་བའི་ཆུ་སྨན་གྱི་ནུས་པ་བསིལ་བ་དང༌། ཆུ་རང་གི་ངོ་བོ་་་་་
བསིལ་བས་དེ་བས་ཀྱང་བསིལ་བ་ཡིན་ལ། ཁ་བ་ནི་ཆུ་རླུང་ལས་བྱུང་བའི་ཆུ་་
སྨན་གྱི་བསིལ་བ་དང་། རླུང་སྨན་གྱི་གྲང་བའི་ནུས་པ་གཉིས་ཀ་དང་ལྡན་པས་
དེ་བས་ཀྱང་བསིལ་བའོ། །ཁ་བ་དང་བསྐ་བ་དང་མངར་བ་རྣམས་ནི་རིམ་པ་་
བཞིན་ནུས་པ་རྟུལ་བ་ཡིན་ཏེ། ཁ་བ་ཆུ་རླུང་ལས་བྱུང་བའི་ཆུའི་ནུས་པ་རྟུལ་་
བ་དང་། བསྐ་བ་ས་རླུང་ལས་བྱུང་བས་སའི་ནུས་པ་རྟུལ་བ་དང་། སའི་ངོ་བོ་
• 492 •



གཉིས་རྟུལ་བས་དེ་ལས་ཀྱང་རྟུལ་བ་དང་། མངར་བ་ནི་ས་ཆུ་གཉིས་ལས་བྱུང་
བས་ས་ཆུའི་ནུས་པ་རྟུལ་བ་ནང་ཕྲད་པས་དེ་ལས་ཀྱང་རྟུལ་བའོ། །སྐྱུར་་་་་
དང་ཁ་བ་དང་ཚ་བ་རྣམ་པ་གསུམ་ནི་རིམ་པ་བཞིན་ཡང་ལ་རྩུབ་པ་ཡིན་ཏེ།
སྐྱུར་བ་ནི་མེ་ས་ལས་བྱུང་བས་མེའི་ནུས་པ་རྩུབ་ཅིང་ཡང་བ་དང་། ཁ་བ་ནི་ཆུ་
རླུང་ལས་བྱུང་བས་རླུང་གི་ནུས་པ་རྩུབ་ཅིང་ཡང་བ་དང༌། དེའི་སྟེང་དུ་རླུང་་
གི་ངོ་བོ་རྩུབ་ཅིང་ཡང་བས་ཀྱང་རྩུབ་ཅིང་ཡང་བ་དང་། ཚ་བ་ནི་མེ་རླུང་་་་་་
གཉིས་ལས་བྱུང་བས་མེ་དང་རླུང་གི་ནུས་པ་རྩུབ་པ་དང་ཡང་བ་ནང་ཕྲད་པས་
དེ་ལས་ཀྱང་རྩུབ་ཅིང་ཡང་བ་ཡིན་ནོ། །
སྐབས་འདིར་གཞུང་སྐད་ཁ་ཅིག་ལས། སྐྱུར་ཚ་ཁ་བ་རྣམ་གསུམ་ཞེས་
པ་མི་འཐད་དེ། རྩུབ་ཡང་གི་གོ་རིམ་དང་མི་མཐུན་པའི་ཕྱིར་དང་། གཞུང་་་་
དག་པ་རྣམས་སུ་སྐྱུར་ཁ་ཚ་བ་རྣམ་གསུམ་ཞེས་འབྱུང་བ་ལེགས་སོ། །སྐྱུར་བ་
དང་ལན་ཚ་དང་ཚ་བ་གསུམ་ནི་རིམ་པ་བཞིན་ཚ་ལ་རྣོ་བ་ཡིན་ནོ། །སྐྱུར་བ་མེ་
ས་དང་། ལན་ཚ་ཆུ་མེ་དང་། ཚ་བ་མེ་རླུང་ལས་བྱུང་བའི་མེ་སྨན་རྣམས་ཀྱི་་
ནུས་པ་ཚ་བ་དང་རྣོ་བ་སྟེ། འོན་ཀྱང་སྐྱུར་བ་དང་། ལན་ཚ་ལ་ས་ཆུའི་ནུས་པ་
རྟུལ་བ་ཡོད་ཀྱང་ཚ་བ་ལ་རྣོ་བ་འཇམ་པའི་གཉེན་པོ་གང་ཡང་མེད་པས་སྐྱུར་་་
བ་དང་། ལན་ཚ་ལས་ཚ་བའི་ནུས་པ་ཚ་ལ་རྣོ་བ་སྟེ། སྟོབས་ཆེ་བ་ཡིན་ནོ། །
འདིའི་སྐབས་སུ་འབུམ་ནག་དང་། འབུམ་ཆུང་། ཤག་མགོན་དཔལ་་་
མགོན་སོགས་ཀྱི་གཞུང་མ་དག་པ་མ་གོ་བའི་འཁྱོག་བཤད་དང༌། ལྕི་སྣུམ་་་་
སོགས་ལ་བཤད་པ་རྒྱས་པོ་གཅིག་བྱས་པར་སྣང་ཡང་། གཞུང་དོན་གོང་ད་་་་
བཤད་པ་ལྟར་ཡིན་ཅིང་། རྒྱས་བཤད་དེ་ཙམ་སྐབས་འདིར་མི་དགོས་པས།
གཞུང་དོན་ཉུང་ངུར་བསྡུས་ནས་བཤད་པ་ཡིན་ནོ། ། ་
• 493 •



མདོ་གནས་ལེའུ་བཅུ་པའི་འགྲེལ་པ་ཟླ་ཟེར་ལས། རོ་ཚ་སྐྱུར་དང་ལན་
ཚ་རྣམས། གོ་རིམས་བཞིན་དུ་རོ་ནུས་ལྡན། ཞེས་བྱ་བ་ལ། རོ་ཚ་བ་དང་སྐྱུར་
བ་དང་། ལན་ཚ་རྣམས་ནི་གོ་རིམས་བཞིན་ཏེ། རིམ་པ་མ་འཆོལ་བར་ཚ་བའི་
ནུས་པ་དང་ལྡན་པ་ཡིན་ཏེ། དེ་ཡང་ཚ་བ་ནི་ཚ་ཞིང་དྲོ་བ་ཡིན་ལ། སྐྱུར་བ་ནི་
རབ་ཏུ་དྲོ་བ་ཡིན། ལན་ཚ་ནི་མཆོག་ཏུ་དྲོ་བའི་ནུས་པ་དང་ལྡན་པ་ཡིན་ནོ། །
ཁ་དང་བསྐ་དང་མངར་བ་རྣམས། དེ་བཞིན་དུ་ནི་བསིལ་བ་ཉིད། ཅེས་བྱ་བ་
ལ། རོ་ཁ་བ་དང་བསྐ་བ་མངར་བ་རྣམས་ནི། དེ་བཞིན་དུ་ཞེས་པའི་གོ་རིམས་
སྔ་མ་བཞིན་དུ་བསིལ་བའི་ནུས་པ་དང་ལྡན་པ་ཡིན་ཏེ། ཁ་བ་ནི་བསིལ་་་་་
ཡིན་ལ། བསྐ་བ་ནི་རབ་ཏུ་བསིལ་བ་ཡིན་ལ། མངར་བ་ནི་མཆོག་ཏུ་བསིལ་བ་
ཡིན་ནོ། །ཁ་དང་ཚ་དང་བསྐ་བ་རྣམས། དེ་བཞིན་རྩུབ་ཅིང་དྲི་མ་སྲི། ཞེས་བྱ་
བ་ལ། རོ་ཁ་བ་དང་ཚ་བ་དང་བསྐ་བ་རྣམས་ནི་དེ་བཞིན་དུ་ཞེས་པའི་གོ་་་་་
རིམས་ཇི་ལྟ་བ་བཞིན་དུ་རྩུབ་ཅིང་དྲི་མ་སྲི་བ་ཡིན་ཏེ། ཁ་བ་ནི་རྩུབ་པ་དང་དྲི་
མ་སྲི་བ་ཡིན་ནོ། །ཚ་བ་ནི་རབ་ཏུ་རྩུབ་ཅིང་དྲི་མ་སྲི་བ་ཡིན་ལ། བསྐ་བ་ནི་་་་
ཤིན་ཏུ་རྩུབ་ཅིང་དྲི་མ་སྲི་བ་ཡིན་ནོ། །ལན་ཚ་སྐྱུར་མངར་སྣུམ་པ་དང་།
བཤང་གཅི་ཐུར་གྱི་སྦུབས་འབྱིན་བྱེད། ཅེས་བྱ་བ་ལ། རོ་ལན་ཚ་དང་། སྐྱུར་
བ་དང་། མངར་བ་རྣམས་ནི་སྣུམ་པ་དང་། བཤང་གཅི་དང་ཐུར་གྱི་སྦུབས་་་་
འབྱིན་ཅིང་ཕྱིར་འདོན་པར་བྱེད་པ་ཡིན་ལ། གོ་རིམས་བཞིན་ཞེས་བྱ་བ་ནི།
འདིར་ཡང་སྦྱར་བར་བྱ་སྟེ། ལན་ཚ་ནི་སྣུམ་པ་དང་། བཤང་གཅི་དང་འཕྱེན་
འབྱིན་པར་བྱེད་པ་ཡིན་ལ། སྒྱུར་བ་ནི་རབ་ཏུ་སྣུམ་པ་དང་། བཤང་བ་དང་་་
གཅི་བ་དང་ཕྱི་རོལ་དུ་དབུགས་རབ་ཏུ་འབྱིན་པར་བྱེད་པ་ཡིན་ནོ། །མངར་བ་
ནི་ཤིན་ཏུ་མངར་བ་སྣུམ་པ་དང་། བཤང་བ་དང་གཅི་བ་དང་ཕྱི་རོལ་གྱི་་་་་
• 494 •



དབུགས་རབ་ཏུ་འབྱིན་པར་བྱེད་པ་ཡིན་ནོ། །ལན་ཚྭ་ལས་བསྐ་བ་དེ་བས་ཀྱང་
མངར་བ་མཆོག་ཏུ་ལྕི་བ་ཡིན་ནོ། །ཞེས་བྱ་བ་ལ། རོ་ལན་ཚ་ལས་ནི་རོ་བསྐ་བ་
ལྕི་བ་ཡིན་ལ། དེ་བས་ཀྱང་ཞེས་བྱ་བ་ནི་རོ་བསྐ་བས་ཀྱང་མངར་བ་མཆོག་ཏུ་
ལྕི་བ་ཡིན་ནོ། །ཞེས་བྱའི་དོན། སྐྱུར་ལས་ཚ་དང་དེ་བས་ཀྱང་། ཁོ་བ་དག་ནི་
ཡང་བ་ཡིན། ཞེས་བྱ་བ་ལ། རོ་སྐྱུར་བ་ནི་ཡང་བ་ཡིན་ལ། དེ་བས་ནི་ཚ་བ་་་
ཡང་བ་ཡིན་ལ། རོ་ཚ་བ་དེ་བས་ཀྱང་ཁ་བ་ཡང་བ་ཡིན་ནོ། །ཞེས་བཤད།
རོ་མ་བཅོས་པ་སོགས་ཀྱི་ནུས་པ་སྟོན་པ་ནི། རོ་སོགས་མ་བཅོས་་་་་
གང་ཡང་སྟོབས་ཅན་ཡིན། །ཞེས་པའི་དོན། རོ་དང་ནུས་པ་དང་ཞུ་རྗེས་ལ་
སོགས་པ་མ་བཅོས་པ་གང་ཡིན་ཡང་སྟོབས་ཅན་ཡིན། མདོ་གནས་ལེའུ་དགུ་་་
པའི་འགྲེལ་པ་ཟླ་ཟེར་ལས། རོ་སོགས་དེ་ལྟར་སྟོབས་ནི་མཉམ། མ་བཅོས་པ་་
ནི་སྟོབས་དང་ལྡན། ཞེས་བྱ་བ་ནི། རོ་དང་འཇུ་བ་དང་མཐུ་དང་སྟོབས་་་་་
རྣམས་ནི་དེ་ལྟར་ཞེས་པ་རྣམ་པ་འདིས་སྟོབས་མཉམ་ཞིང་མཚུངས་པ་ཡིན་ལ།
དེའི་སྟོབས་ནི་རོ་ལ་སོགས་པ་ལ་དམིགས་ནས་མ་བཅོས་པ་གང་ཡིན་པ་དེ་ནི་་
སྟོབས་དང་ལྡན་པ་ཞེས་བཤད་དེ། རྫས་གང་གི་རོ་མངར་བ་དེ་ཇི་སྐད་བཤད་
པ་བཞིན་དུ་འཇུ་བ་མངར་བ་དང་ལྡན་པ་དང་། དེ་བཞིན་དུ་ནུས་པ་བསིལ་་
བ་དང་ལྡན་པ་ནི་སྟོབས་ཆེ་བ་ཡིན་ལ། དེ་བཞིན་དུ་རོ་སྐྱུར་བ་ཇི་སྐད་བཤད་
པའི་ཞུ་རྗེས་སྐྱུར་བ་དང་ལྡན་ཞིང་དེ་བཞིན་དུ་ཚ་བའི་ནུས་པ་དང་ལྡན་ཞིང་་
དྲོ་བའི་ནུས་པ་དང་ལྡན་པ་དང་། དེ་བཞིན་དུ་འོ་མ་དང་ཆང་དང་ན་ལེ་ཤམ་
ལ་སོགས་པ་ལས་འོ་མ་རོ་མངར་ལ་འཇུ་བ་དང་། ནུས་པ་བསིལ་བ་དང་།
ཆང་ནི་རོ་སྐྱུར་ལ་འཇུ་བ་དང༌། ནུས་པ་དྲོ་བ་དང་། ན་ལེ་ཤམ་ནི་རོ་ཚ་་་་་
འཇུ་བ་དང་། ནུས་པ་དྲོ་བར་བྱེད་པ་སྟེ། སྨན་དེ་དག་ནི་རོ་དང་འཇུ་བ་དང་
•495 •



ནུས་དང་སྟོབས་མཉམ་པས་མ་བཅོས་པའི་སྟོབས་དང་ལྡན་པ་ཞེས་བྱ་བ་ཡིན་
པར་ཤེས་པར་བྱའོ། །ཞེས་བཤད།
རོ་མཉམ་ཀྱང་ནུས་པ་སོ་སོའི་རྟེན་གྱི་སྟོབས་དང་མཐུ་མི་འདྲ་བའི་ཁྱད་
པར་སྟོན་པ་ནི། རོ་མཉམ་ནུས་པ་སོ་སོའི་རྟེན་སྟོབས་དང་། ཞེས་པའི་་་
དོན། རོ་མངར་བ་ལ་སོགས་པར་མཉམ་ཀྱང་ནུས་པ་སོ་སོར་འབྱུང་བའི་རྟེན་
གྱི་སྟོབས་དང་མཐུས་མི་འདྲ་བ་ཡོད་དེ། མདོ་གནས་ལེའུ་དགུ་པའི་འགྲེལ་པ་
ཟླ་ཟེར་ལས། རོ་སོགས་མཉམ་པའི་ལས་གང་ནི། ཁྱད་འཕགས་དེ་ནི་མཐུ་ལས་
སྐྱེས། ཞེས་བྱ་བ་ཡིན་ཏེ། རོ་ལ་སོགས་པ་མཉམ་ཞིང་མཚུངས་པ་ཉིད་ཀྱི་ལས་
གང་ཁྱད་པར་དུ་འཕགས་པ་སྨན་གང་ལ་སྣང་བ་དེ་ནི་མཐུ་ལས་སྐྱེས་པ་ཡིན་
པར་ཤེས་པར་བྱའོ། །རྗེས་སུ་དཔག་པ་དེས་ན་མཐུ་ཞེས་བྱ་བར་ཤེས་པར་བྱའོ། །།
འདི་ནི་རྫས་ཀྱི་མཐུ་ཡིན་ནོ། །དེ་ཡང་རྫས་གཉིས་རེ་དང་འཇུ་བ་དང་ནུས་པ་
མཉམ་དུ་ཟིན་ཀྱང་། དེ་ལ་སྨན་གཅིག་ལས་གཞན་བྱེད་ལ། ཅིག་ཤོས་ཀྱང་་་་་
ལས་གཞན་བྱེད་པ་ཉིད་ཡིན་ཏེ། དེས་ནི་སྟོབས་ཀྱི་སྟོབས་ཉིད་ཡོད་པ་ཉིད་དུ་
ཤེས་པར་བྱའོ། །དེ་ལྟར་ན་སྨན་རེ་རེའི་འཇུག་པ་ལྡོག་པའི་མཚན་ཉིད་ཅན་གྱི་
ཆོས་རང་གི་རང་བཞིན་དངོས་པོ་རྐྱེན་འཚོག་པ་ལས་འབྱུང་བར་ངེས་པར་་་་
བྱེད་པའི་མཚན་ཉིད་ཅན་དེ་ནི་མཐུ་ཞེས་བྱ་སྟེ། དངོས་པོ་གཞན་གྱི་མཐུ་ནི་མ་
ཡིན་ནོ། །དན་ཏི་དང་ནི་ཙི་ཏྲ་ཀ། རོ་སོགས་མཚུངས་ཀྱང་དན་ཏི་འཁྱུ། ཤིང་
མངར་རྒུན་འབྲུམ་འདྲ་ཡང་འཁྲུ། འོ་མ་མར་འདྲ་མར་དྲོད་སྐྱེད། ཅེས་བྱ་བ་ལ།
དེ་ལྟར་ན་སྨན་དན་ཏི་དང༌། ཙི་ཏྲ་ཀ་ནི་རོ་དང་ནུས་པ་དང་ཞུ་བའི་རྗེས་་་་་
མཚུངས་ཏེ། ཙི་ཏྲ་ཀ་ལ་རོ་དང་ནུས་པ་དང་འཇུ་བའི་རྗེས་གང་དག་ཡོད་པ་
དེ་དག་དན་ཏི་ལ་ཡོད་དུ་ཡིན་ཀྱང་། དན་ཏི་ནི་དན་ཏི་རང་ཉིད་ཀྱི་མཚན་་་་་
• 496 •



ཉིད་ཀྱི་འཁྲུ་བར་བྱེད་པ་ཡིན་གྱི། ཙི་ཏྲ་ཀ་ནི་མ་ཡིན་གྱིས། དེ་ལྟ་བུའི་ཁྱད་་་་
པར་གྱི་ཆོས་ལ་མཐུ་ཞེས་བྱའོ། །དེ་བཞིན་དུ་ཤིང་མངར་རྒུན་འབྲུམ་རོ་མངར་
བ་ལ་སོགས་པར་མཐུན་དུ་ཟིན་ཀྱང་རྒུན་འབྲུམ་འཁྲུ་བར་བྱེད་ཀྱི། ཤིང་མངར་
ནི་མིན་ནོ། །དེ་བཞིན་དུ་འོ་མ་དང་མར་རོ་ལ་སོགས་པ་མཚུངས་སུ་ཟིན་ཀྱང་
འོ་མ་ནི་འོ་མར་གྱུར་པས་དྲོད་མི་སྐྱེད་ཀྱི། མར་གྱིས་དྲོད་སྐྱེད་དོ། །དེ་བཞིན་་་
དུ་ཐམས་ཅད་ཀྱང་མཐུ་ལས་གྱུར་པ་ཡིན་ནོ། །ཞེས་བྱ་བར་སྦྱར་རོ། །ཞེས་་་་་་
བཤད། །
རང་བཞིན་གྱི་སྨན་དུ་གྱུར་པ་དང་། སྦྱར་བའི་དབང་དུ་གྱུར་པའི་སྨན་
གྱི་ནུས་པ་འབྱུང་བའི་ཁྱད་པར་སྟོན་པ་ནི། གྱུར་པ་སྦྱར་བའི་དབང་ལས་་
བྱུང་གྱུར་ཏེ། །མི་མཐུན་འོག་མས་གོང་མ་ཟིལ་གྱིས་གནོན། །ཞེས་པའི་
དོན། རང་བཞིན་གྱི་སྨན་རོ་ལས་ནུས་པ་གཞན་དུ་གྱུར་པ་སྦྲང་རྩིབས་དང་་་་
སྐྱུར་པོ་དང་ཞོ་ལྟ་བུ་སྟེ་དང་པོའི་ལས་ཕྱིས་གཞན་དུ་གྱུར་པ་ལས་ནུས་པ་སོ་་་
སོར་འབྱུང་སྟེ། རོ་ཁ་བ་ནུས་པ་ཚ་བར་འགྱུར་བ་ལྟ་བུའོ། །སྦྱར་བའི་སྨན་ཕྱེ་་
མ་ལྟ་བུ་གྲོགས་ཀྱི་ནུས་པ་སོ་སོར་འདོན་པའི་དབང་དུ་གྱུར་པ་ལས། ནད་གང་
ཡང་སེལ་བའི་ནུས་པའི་སྟོབས་འབྱུང་བར་འགྱུར་ཏེ། སྟོབས་མི་མཐུན་པ་དང་
ནུས་པ་མི་མཐུན་པ་སོགས་ཀྱི་འོག་མས་གོང་མའི་ནུས་པ་ཟིལ་གྱིས་གནོན་པ་་་
ཡིན་ཏེ། མདོ་གནས་ལེའུ་དགུ་པའི་འགྲེལ་པ་ཟླ་ཟེར་ལས། སྨན་གྱི་རོ་སོགས་་
གང་ལ་ཡང་། སྟོབས་ལྡན་ཉིད་ཀྱི་གནས་བྱེད་དེ། ཤིན་ཏུ་ཟིལ་གནོན་དེ་དང་
དེ། སྒྲུབ་བྱེད་རྒྱུ་ནི་ཉིད་དུ་གནས། ཞེས་བྱ་བ་ལ། སྨན་གྱི་རིགས་སུ་གཏོགས་
པའི་རོ་དང་ནུས་པ་དང་འཇུ་བ་དང་མཐུ་རྣམས་གང་ཡིན་པ་དེ་དག་གི་ནང་
ནས་སྟོབས་དང་ལྡན་པ་ཉིད་ཀྱི་སྨན་ལ་གནས་པར་བྱེད་པ་དེས་ནི་སྨན་གྱི་་་་
• 497 •



རིགས་དེ་ཤིན་ཏུ་ཟིལ་གྱིས་གནོན་ཅིང་། སྟོབས་ཆུང་བ་གཞན་དག་ཕམ་པར་
གྱུར་ནས་གནས་པ་དེ་དང་དེ་ནི་བྱ་བ་གང་སྒྲུབ་པར་བྱེད་པ་དག་གི་རྒྱུ་ཉིད་དུ་
གནས་པར་འགྱུར་ཞིང་སྒྲུབ་པར་བྱ་བ་ཉིད་སྒྲུབ་བྱེད་པ་ཡིན་ནོ། །དེ་ཡང་རོ་་
ཡིས་ནི་འདི་བྱས་སོ། །ནུས་པས་ནི་འདི་བྱས་སོ། སྟོབས་ཀྱིས་ནི་འདི་བྱས་སོ།
ཞེས་བྱ་བ་ལྟ་བུའོ། །དོན་འདི་ཉིད་ཀྱི་དཔེར་བརྗོད་པ་བསྡུས་པ་ལས་སྤྲོས་ཏེ་་
བཤད་པ་འདིར་བསྟན་པ་ཡིན་ལ། གང་འདི་ལྟར་རོ་ལ་སོགས་པའི་རིགས་སུ་
གཏོགས་པས་རོ་གཞན་དག་ལ་སྟོབས་དང་ལྡན་པར་གནས་ཤིང་དེ་དང་དེ་་་་
ཉིད་ཤིན་དུ་ཟིལ་གྱིས་མནན་ནས་སྒྲུབ་པའི་རྒྱུ་ཉིད་དུ་བྱེད་ཀྱི་རང་དང་གཞན་
གྱི་སྟོབས་ཀྱི་སྨན་ལ་རྣམ་པར་གནས་པ་དང་སྟོབས་དང་ལྡན་པ་དང་། སྟོབས་
ཆུང་བ་དང་། གཉིས་ཀའི་ཚུལ་གྱི་རང་རང་གི་ལས་བྱེད་པ་ཡིན་པས་དེའི་ཕྱིར་
འདི་བསྟན་པར་བྱ་བ་སྨྲས་པ་ནི། ཡོན་ཏན་མི་འཕྲོད་སྦྱར་བ་ནི། མང་པོས་་་་
ཉུང་དུ་ཟིལ་གྱིས་གནོན། ཞེས་བྱ་བ་ཡིན་ཏེ། གང་གི་ཡོན་ཏན་མི་འཕྲོག་པ་་་་
དག་སྦྱར་ཞིང་བསྲེས་པ་ན་མང་པོ་སྟོབས་དང་ལྡན་པས་སྟོབས་ཆུང་དུ་ཟིལ་་་་
གྱིས་གནོན་ཅིང་རྒྱལ་བར་བྱེད་དོ། །
ཡོན་ཏན་མི་འཕྲོད་ཅེས་བྱ་བ་འདི་ནི། རྫས་མི་འཕྲོད་པའི་སྦྱོར་བ་ལ་་་
བྱའི་[བྱ་བའི་ཡོན་ཏན་མི་འཕྲོད་པ་ཉིད་དུ་སྨྲ་བར་རིགས་པ་མ་ཡིན་ནོ། །དེ་
ཡང་དྲང་སྲོང་ཙ་ར་ཀས་བཤད་པ། སྦྱོར་བ་ནི་རྫས་གཉིས་སམ་མང་པོས་སྦྱར་
བ་ཡིན་ལ། དེ་ཡང་མི་འཕྲོད་པ་ནི་གཉིས་ཏེ། རང་བཞིན་མི་འཕྲོད་པ་དང་་་་
འབྲས་བུ་མི་འཕྲོད་པའོ། རང་བཞིན་མི་འཕྲོད་པ་ནི། དཔེར་ན་སྨན་ཡང་་་་
དང་ལྕི་བ་སྦྱར་བ་དང་། ཚ་བ་དང་བསིལ་བ་སྦྱར་བ་ལ་སོགས་པའོ། འབྲས་བུ་
མི་འཕྲོད་པ་ནི། དཔེར་ན་རླུང་གི་ནད་བསལ་བའི་ཕྱིར་སྨན་རྩུབ་པ་དང་དྲོ་བ་
• 498 •



ལྷན་ཅིག་སྦྱར་བ་དང་། དེ་བཞིན་དུ་བསིལ་བ་དང་དྲོ་བ་ལྷན་ཅིག་སྦྱར་བ་ལ་
སོགས་པའོ། །དེ་ལྟར་ན་རང་བཞིན་གྱི་ཡོན་ཏན་མི་འཕྲོད་པའི་སྨན་གྱི་སྦྱོར་བ་
དང་། དེ་བཞིན་དུ་འབྲས་བུའི་མི་འཕྲོད་པའི་སྨན་གྱི་སྦྱོར་བ་ཕན་ཚུན་རིགས་
མི་མཐུན་པའི་སྨན་གྱི་སྦྱོར་བ་དེ་ལ་ནི་གང་རྫས་ཀྱི་རིགས་ཉུང་དུ་རྫས་ཀྱི་་་་་་
རིགས་མང་པོས་ཟིལ་གྱིས་གནོན་ནས་དེ་ཉིད་དུ་སྒྲུབ་པར་བྱེད་པར་གནས་པ་
མཐོང་ངོ། །དེ་ཡང་དཔེར་ན་སྦྲང་རྩི་ནི་མངར་དུ་ཟིན་ཀྱང་བད་ཀན་ཞི་བར་
བྱེད་དོ། །དེ་མངར་བ་ནི་བད་ཀན་སྐྱེད་པར་བྱེད་པ་ཡིན་ཡང་སྦྲང་རྩི་བད་་་་་
ཀན་ཞི་བར་བྱེད་པ་ནི་མི་མཐུན་མི་འཕྲོད་པའི་ཡོན་ཏན་དང་ལྡན་པའི་ཕྱིར་རོ། །
དེ་ལྟར་ན་རིགས་མཐུན་པའི་སྦྱོར་བ་མཚན་ཉིད་འདྲ་བ་ལས་ཀྱང་གང་ཞིག་་་
གང་གི་ཟིལ་གྱིས་མནན་ནས་རང་རྒྱུད་གྲུབ་པ་ཡིན་པར་སོམ་ཉི་རུ་གྱུར་པ་དེ་་་
དགག་པར་བྱ་བའི་ཕྱིར་འདིར་སྨྲས་པ་ནི། རོ་དང་འཇུ་བའི་མཐུ་དག་ནི།
འདིའི་སྟོབས་ཀྱིས་ཟིལ་གྱིས་གནོན། ཞེས་བྱ་བ་ཡིན་ཏེ། རོ་དང་ནུས་པ་དང་་
འཇུ་བ་དང་སྟོབས་རྣམས་ནི་ལྷན་ཅིག་སྦྱར་ཞིང་ནུས་པ་མཉམ་པ་ཡིན་དུ་ཟིན་
ཀྱང་། རང་བཞིན་གྱིས་འཇུ་བས་ནི་རོ་ཟིལ་གྱིས་གནོན་ཏེ། དེའི་ནུས་པ་མེད་་
པར་བྱས་ནས་རང་གི་བྱ་བ་བསྟན་པའི་སྒོ་ནས་དེའི་ནུས་པ་ཟིལ་གྱིས་མནན་་་་
ནས་རང་གི་ནུས་པ་གསལ་བར་སྟོན་ཏེ། དེ་བཞིན་དུ་རོ་དང་འཇུ་བ་དེ་གཉིས་
ཀྱང་མཐུས་ཟིལ་གྱིས་གནོན་ལ་རོ་དང་འཇུ་བ་དང་མཐུ་དེ་རྣམས་སྟོབས་ཀྱིས་
ཟིལ་གྱིས་གནོན་པ་ཡིན་ནོ། །ཞེས་བཤད།
རོ་ཐམས་ཅད་མཐུན་ན་རོའི་ལས་བྱེད་པ་སོགས་སྟོན་པ་ནི། ཐམས་་་
ཅད་མཐུན་ན་རོ་ཡིས་ལས་བྱེད་ལ། །རོ་བཞིན་མི་གནོད་ཞུ་རྗེས་ལས་
བྱེད་དེ། །རོ་ལས་གོ་ལྡོག་ནུས་པས་ལས་བྱེད་པས། །རོ་སྡེབས་ནུས་་་
• 499 •



སྡེབས་ཞུ་རྗེས་སྡེབས་ཏེ་སྦྱར། །ཞེས་པའི་དོན། རོ་དང་ནུས་པ་དང་ཞུ་་་་
རྗེས་སོགས་ཐམས་ཅད་མཐུན་ན་རོ་ཡིས་ལས་བྱེད་པར་འགྱུར་བ་ཡིན་ལ་མི་་་
མཐུན་ན་རོ་བཞིན་གྱི་ལས་མི་བྱེད་དེ་ནད་འདི་ལ་གནོད་པར་འདུག་སྙམ་པ་ལ་
མི་གནོད་པར་ཞུ་རྗེས་ཀྱི་ལས་གཙོ་བོར་བྱེད་ཅིང་ཕན་པར་འབྱུང་བ་ཡིན་ཏེ་རོ་
དང་ཞུ་རྗེས་ལས་གོ་ལྡོག་པ་ནུས་པའི་ལས་བྱེད་པ་ཡོད་པས་དེ་བས་རོ་སྡེབས་་
ཏེ་སྦྱར་བ་དང་། ནུས་པ་སྡེབས་(སྟེ་)སྦྱར་བ་དང༌། ཞུ་རྗེས་སྡེབས་(སྟེ་)
སྦྱར་བར་བྱ་ཞེས་པའོ། །
འདིའི་དོན་ཡང་རྒྱས་པར་མདོ་གནས་ལེའུ་དགུ་པའི་འགྲེལ་པ་ཟླ་ཟེར་
ལས། དེ་ལ་སྨན་ནི་བཟང་དང་ངན། ལ་ལ་རོ་ཡིས་ལས་བྱེད་ལ། གཞན་དང་
འཇུ་བར་བྱེད་པ་ཡིན། ཡོན་ཏན་གཞན་དག་ནུས་པ་དང་། མཐུ་ཡིས་ལ་ལ་་་
བྱེད་པ་ཡིན། ཞེས་བྱ་བ་ལ། དེ་ལ་ཞེས་པ་ནི་ངེས་པར་བཟུང་བ་སྟེ། སྨན་དང་
རོ་དང་ནུས་པ་དང་། མཐུ་སྟོབས་ཀྱི་ནང་ནས་སྨན་ནི་བཟང་དང་ངན་ཞེས་བྱ་
བ་སྟེ་ཡོད་པ་དང་མེད་པའི་ལས། སྨན་ལ་ལའི་རོ་ཡིས་ལས་བྱེད་པ་དང་། །
གཞན་དག་ནི་འཇུ་བས་ལས་བྱེད་པ་དང༌། ལས་བཟང་ངན་གཞན་དག་ནུས་
པས་བྱེད་པ་དང་། ལས་གཞན་དང་གཞན་དག་མཐུ་ཡིས་བྱེད་པ་ཡིན་ནོ། འདི་
དག་ནི་བསྡུས་པ་ལས་རྒྱ་ཆེར་བཤད་དེ། དཔེར་ན་སྦྲང་རྩི་ནི་རོ་མངར་དུ་ཟིན་
ཀྱང་འཇུ་བའི་རྗེས་ཁ་བ་དང་བསྐ་བ་དང་བཅས་བད་ཀན་ཞི་བར་བྱེད་ཅིང་་་་
ནུས་པ་བསིལ་བར་བྱེད་པས་རླུང་སྐྱེད་པར་བྱེད་དོ། །རླུང་ཅན་གྱི་སའི་ཆུ་ནི་་
ནུས་པ་དྲོ་བ་ཡིན་པས་མཁྲིས་པ་སྐྱེད་པར་བྱེད་དོ། །དེ་བཞིན་དུ་ཏིལ་མར་ནི་
ཞུ་རྗེས་ཁ་བ་ཉིད་ཀྱི་བཤང་གཅི་སྐྱེད་ལ། རང་སྐྱུར་ཡང་རྩུབ་ཅིང་དྲོ་བ་ཡིན་་
པ་དང་། བིལ་བའི་རྐང་ནི་རྩུབ་པས་མཁྲིས་པ་སྐྱེད་པ་དང་། སྐྱུ་རུ་ར་ནི་ནུས་
• 500 •



པ་བསིལ་བ་དང་། ཞུ་རྗེས་མངར་བས་བད་ཀན་སྐྱེད་པ་དང་། ཡང་ཞིང་རྩུབ་
ཀྱང་རླུང་མི་སྐྱེད་པ་དང་། ལན་ཚ་ལྕེ་མྱང་ཚ་ནི་ཞུ་རྗེས་མངར་བས་མཁྲིས་པ་
སེལ་ཅིང་ཡང་བས་བད་ཀན་ལ་ཕན་པ་དང་། པུ་ཤེལ་རྩེ་དང་བཅའ་སྒ་་་་་
སྣུམ་པ་དང་དྲོ་བ་དང༌། ཞུ་རྗེས་མངར་བས་རླུང་སེལ་བ་དང་། པི་པི་ལིང་ཡང་
དེ་དང་འདྲ་བར་རླུང་སེལ་བ་དང་། སྒོག་སྐྱ་དང་ཤིང་ཀུན་དོང་གྲ་དག་ནི་་་་
སྣུམ་པ་དང་ཚ་བ་དང་ལྕི་བས་རླུང་སེལ་བར་བྱེད་ལ། དེ་དག་ནི་སྣུམ་པ་དང་
ལྕི་བས་བད་ཀན་སྐྱེད་པར་བྱེད་པ་ཡིན་ནོ། །ལ་ཕུག་རྒན་པོ་ཡང་ཞུ་རྗེས་་་་་
མངར་བས་བད་ཀན་སྐྱེད་དོ། །འབྲི་ཧ་ཏི་དང་ཀན་ད་ཀ་ཏི་དང་། བྱི་ཤ་ལ་ནི་
ནུས་པ་ཚ་བས་མཁྲིས་པ་སྐྱེད་པ་དང་། ཤ་ནི་ནུས་པ་དྲོ་བས་རླུང་སེལ་ཅིང་་་་
མཁྲིས་པ་སྐྱེད་པ་དང་། ཀུ་ལདྨ ་ནི་རོ་བསྐ་ཡང་ཞུ་རྗེས་བསིལ་བས་རླུང་སེལ་
ཞིང་མཁྲིས་པ་སྐྱེད་པར་བྱེད་པ་ཡིན་ནོ། །
དེ་ལྟར་ན་དེ་དག་ནི་ཕྱོགས་གཅིག་ཙམ་གྱི་དཔེར་བསྟན་པ་ཡིན་ནོ། །
ཞེས་དང་། ཡང་དེ་ཉིད་ལས། འདི་ལྟར་རེ་ཞིག་དངོས་པོ་ཐམས་ཅད་ལས་་་་་
ཡང་སྤྱི་དང་ཁྱད་པར་གྱི་གྲུབ་པ་ཡིན་པས། དེའི་ཕྱིར་དེའི་བསྟན་བཅོས་བྱེད་
པར་སྨྲས་པ་ནི། དེ་ལྟར་སྨན་ལ་སོགས་པ་ཡིས། སྤྱིའི་ལས་ཏེ་དེ་ཡང་ནི། ཞེས་
བྱ་བ་ཡིན་ཏེ། དེ་ལྟར་ཞེས་བྱའི་སྒྲ་ནི་ཡོངས་སུ་རྫོགས་པའི་ཚིག་གམ། རྣམ་་་
པའི་དོན། དེ་ཡང་སྨན་ལ་སོགས་པའི་རོ་དང་། འཇུ་བ་དང་། ནུས་པ་དང་།
མཐུ་ཡིས་སྤྱིའི་ལས་རྫོགས་པ་ཡིན་གྱིས། ཁྱད་པར་ནི་མིན་ཏེ། དེ་རྩོམ་པར་་་་་
བྱེད་པའི་འབྱུང་བ་ཆེན་པོའི་སྤྱིའི་ལས་བྱུང་བ་ནི་ཅིའི་རྐྱེན་ཅིའི་རྒྱུ་ལས་བྱུང་བ་
ཞེས་བྱའི་བར་དུའོ། །ཡང་ན་རྣམ་པའི་དོན་ཏེ་རྣམ་པ་འདིས་སྨན་ལ་སོགས་་་
པའི་ལས་ཉིད་བཤད་ཀྱི། ཁྱད་པར་གྱིས་ནི་མ་ཡིན་ཏེ། འབྱུང་བ་ཆེན་པོ་དག་
• 501 •



གི་སྨན་ལ་རྟེན་པའི་རོ་དང་མཐུ་ལ་སོགས་པ་ཇི་ལྟར་སྐྱེད་པ་ཅིའི་རྒྱུ་ཡིན་པ་་་
བསྟན་པ་དེ་བཞིན་དུ་དེའི་ལས་ཀྱང་ཅི་ཙམ་དུ་བསྟན་ཏོ། །ཞེས་བྱ་བའི་དོན།
དེ་ལྟར་སྨན་ལ་སོགས་པ་སྤྱིའི་ལས་བཤད་ནས་ཁྱད་པར་གྱི་དབྱེ་བས་སྨན་དེ་་་
རྣམས་རེ་རེ་བཞིན་ལས་གཞན་དང་གཞན་བྱེད་པའི་ཚུལ་སྨྲས་པ་ནི། སྣ་ཚོགས་
རྐྱེན་གྱི་དབྱེ་བ་ཡིས། སྨན་དབྱེ་ཐ་དད་འགྱུར་བ་ཡིན། ཞེས་བྱ་བ་ལ་སྤྱིར་་་་་
བཤད་པའི་སྨན་གྱི་རོ་དང་འཇུ་བ་དང་། ནུས་པ་ལ་སོགས་པའི་ལས་དེ་ཡང་་
ཐ་དད་པར་འགྱུར་བ་ཡིན་ཞིང་བྱེ་བྲག་ཏུ་འགྱུར་བ་ཡིན་ནོ། །གང་གིས་ཐ་དད་
པ་འགྱུར་ཞེ་ན། སྣ་ཚོགས་པའི་རྐྱེན་གྱི་དབྱེ་བས་ཐ་དད་པར་འགྱུར་བ་ཡིན་ཏེ་
སྣ་ཚོགས་པའི་རྐྱེན་ནི་རྣམ་པ་ཐ་དད་པའི་ཚུལ་དུ་གནས་པའི་འབྱུང་བ་ཆེན་པོ་
རྣམས་ལ་བྱ་ལ། དེ་ཡང་སྔོན་སེམས་ཅན་ཐ་དད་པ་རྣམས་ཀྱི་སྔོན་དགེ་བ་དང་
མི་དགེ་བ་བྱས་པའི་ལས་ལས་བྱུང་བའི་འབྱུང་བ་ཆེན་པོ་རྣམ་པ་སྣ་ཚོགས་ཤིང་
ཐ་དད་པ་དེ་ལྟ་བུར་ཡོངས་སུ་གྱུར་པའི་རྐྱེན་སྣ་ཚོགས་པ་རྣམས་ཀྱིས་སྐྱེད་པའི་
སྨན་དེ་རྣམས་ཀྱི་དབྱེ་བ་ནི་ཁྱད་པར་ཏེ་ཁྱད་པར་གྱི་དབྱེ་བ་དེ་ཡི་ཕྱིར་བཤད་
པའི་སྨན་རྣམས་ལས་ཀྱི་དབྱེ་བས་ཐ་དད་པར་འགྱུར་ཞིང་དུ་མ་ཉིད་དུ་གནས་
པ་ཡིན་ལ། རོ་ལ་སོགས་པ་ལ་ཡང་སྨན་བསྟེན་པ་ཡིན་པས་དེ་རྣམས་ཀྱི་ལས་་་
ཀྱང་སྨན་གྱི་དབྱེ་བས་ཐ་དད་པར་འགྱུར་བ་ཡིན་ནོ། དེ་ལྟར་སྨན་རྣམས་་་་་
གཉིས་པོ་ལས། ལ་ལ་ནི་རོ་རྩོམ་པར་བྱེད་པའི་རྐྱེན་གྱིས་མཚུངས་པར་སྐྱེད་པ་
ཡིན་ལ། ལ་ལ་ནི་ནུས་པ་སྐྱེད་པའི་རྐྱེན་གྱིས་མཚུངས་པར་སྐྱེད་པ་ཡིན་པས་་་
རྐྱེན་སྣ་ཚོགས་པ་ཉིད་དུ་གནས་པ་ཡིན་ཏེ། དེ་དག་གི་ཕྱོགས་གཅིག་གི་དཔེར་
བསྟན་པར་བྱའི་ཕྱིར་སྨྲས་པ་ནི། གྲོ་དང་ནས་ནི་མངར་བ་དང་། ལྕི་ལས་རླུང་
འཇོམས་སྐྱེད་བྱེད་ཡིན། ཉ་དྲོ་འོ་མ་བསིལ་བ་དང་། སེང་གེ་ཁ་ཡི་ཕག་པ་ཡིན།
• 502 •



ཞེས་བྱ་བ་ལ། གྲོ་དང་ནས་དག་ནི་རོ་མངར་བ་དང་ཡོན་ཏན་ལྕི་བ་དང་ལྡན་
པ་ཡིན་དུ་ཡིན་ཀྱང་། གྲོ་ནི་རླུང་འཇོམས་པར་བྱེད་ལ། ནས་ནི་རླུང་སྐྱེད་པར་
བྱེད་པ་ནི་རྐྱེན་སྣ་ཚོགས་པ་ལས་བྱུང་བ་ཡིན་པའི་ཕྱིར་རོ། །དེ་བཞིན་དུ་རྐྱེན་
སྣ་ཚོགས་པ་ལས་བྱུང་བའི་ཉ་ནི་རོ་མངར་དུ་ཟིན་ཀྱང་ནུས་པ་དྲོ་བ་ཡིན་གྱིས་
གྲང་བ་མིན་ལ། འོ་མ་ནི་རོ་མངར་དུ་ཟིན་ཀྱང་ཞུ་རྗེས་དང་ནུས་པ་བསིལ་བ་
ཡིན་གྱི་དྲོ་བ་མིན་ནོ། །དེ་བཞིན་དུ་རྐྱེན་སྣ་ཚོགས་པ་ལས་བྱུང་བའི་ཕྱིར་སེང་
གེའི་ཤ་ནི་མངར་དུ་ཟིན་ཀྱང་ཞུ་རྗེས་ལ་སོགས་པ་ཁ་བ་ཡིན་ལ། ཕག་གི་ཤ་ནི་
མངར་བ་ཡིན་པ་ལས་ཞུ་རྗེས་ལ་སོགས་པ་མངར་བ་ཉིད་ཡིན་ནོ། །དེ་ལྟར་ན་
ཐམས་ཅད་ཀྱང་རྐྱེན་སྣ་ཚོགས་པ་ལས་བྱུང་བ་ཡིན་པའི་ཕྱིར། རོ་དང་ཞུ་རྗེས་
དང་ནུས་པ་ཐ་དད་པར་གྱུར་པ་ཡིན་པར་དཔེས་རིམ་བཞིན་དུ་བསྟན་པ་ཡིན་
ནོ། །ཞེས་བཤད་པས། རོ་ལས་གོ་ལྡོག་པའི་ནུས་པས་ལས་བྱེད་པ་དང་། རོ་་་
དང་མི་མཐུན་པ་ཞུ་རྗེས་ཀྱི་ལས་བྱེད་པ་སོགས་ནི་དངོས་སྟོབས་ཀྱི་རིག་པས་མི་
ཆོད་ཀྱི་མངོན་ཤེས་དང་ལྡན་པ་དག་གིས་བྱས་པའི་གཞུང་རྣམས་ལས་རྟོགས་་
པར་བྱ་བ་ཡིན་ནོ། །
སྐབས་འདིར་དཔལ་མགོན་སོགས་ཀྱི་འགྲེལ་པར། རོ་སོགས་མ་བཅོས་
ཞེས་པ་བརྒྱད་དེ། རོ་དང་ཞུ་རྗེས་ནུས་པ་གསུམ་མཐུན་ན། མ་བཅོས་པའི་་་་
སྨན་ཡིན་པས་ནད་ཀྱི་སྟེང་དུ་སྟོབས་ཆེ་བའོ། །རོ་གཅིག་ཏུ་མཉམ་པ་ལས་ནུས་
པ་སོར་སོར་འབྱུང་བ་ནི། ཉ་དང་འོ་མ་གཉིས་རོ་མངར་བར་མཉམ་ཀྱང་ཉ་དྲོ་
ལ་འོ་མ་བསིལ། ཀ་ར་བུ་རམ་གཉིས་མངར་བ་གཅིག་ཀྱང་ཀ་ར་བསིལ་ལ་བུ་་
རམ་དྲོ་བའོ། །དེ་ལྟར་རོ་དྲུག་པོ་ཀུན་ལ་འབྱུང་བ་དྲུག་སྟེ། རྒྱུ་མཚན་ཅི་ལས་་
བྱུང་ན། རྟེན་སྟོབས་བྱུང་བ་དང་། གྱུར་པ་ལས་བྱུང་བ་དང་། སྦྱར་བ་ལས་་་་
• 503 •



བྱུང་བ་དང་གསུམ་མོ། །དང་པོ་རྟེན་སྟོབས་ལས་བྱུང་བ་ནི། འབྱུང་བ་གཅིག་
ཤས་ཆེ་བ་དང༌། གཉིས་དང་། གསུམ་དང་། བཞི་ཤས་ཆེ་བ་དང་། ལྔ་་་་
འཚོགས་པ་ཡང་ཡོད་དེ། འབྱུང་བ་ཤས་ཆེ་ཆུང་གི་དབང་གིས་རེ་རེ་ལ་དྲུག་་་
དྲུག་སུམ་ཅུ་རྩ་དྲུག་འབྱུང་བ་དེ་ལས། ནུས་པ་སོ་སོར་འབྱུང་བ་ནི། སོ་སོའི་ས་
རྟེན་གྱི་སྟོབས་ལས་བྱུང་བའོ། །གྱུར་པ་ནི་སྦྲང་དང་ཆང་དང་སྐྱུར་བ་དང་་་་་
རྩབས་དང་ཞོ་ལྟ་བུ་སྟེ། དང་པོའི་རོ་ལས་ཕྱིས་གཞན་དུ་གྱུར་པ་ལ་ནུས་པ་སོ་
སོར་འབྱུང་སྟེ། ཆང་དེ་ཆུ་ལས་ཀྱང་ནུས་པ་དྲོད་དུ་འབྱུང་བ་དང་། རོ་ཁ་ཡང་
ནུས་པ་ཚ་བར་དྲོད་དུ་འགྱུར་བ་ལྟ་བུའོ། །སྦྱར་བའི་དབང་གིས་ནི་ཐང་། ཕྱེ་མ།
རིལ་བུ་ལ་སོགས་པ་སྦྱར་བའི་གྲོགས་ཀྱི་ནུས་པ་སོ་སོར་འདོན་པ་སྟེ། སེ་འབྲུ་་
བརྒྱད་པའི་རིགས་ལྟ་བུའོ། རོ་ཞུ་རྗེས་ནུས་པ་གསུམ་མི་མཐུན་ན། འོག་མས་་
གོང་མ་ཟིལ་གྱིས་གནོན་ཏེ། ནུས་པ་དབང་ཆེ་བས། ནུས་པས་ཞུ་རྗེས་ཟིལ་་་་
གྱིས་གནོན། དེ་ཡིས་རོ་ཟིལ་གྱིས་གནོན་ཏེ་ནུས་པ་མི་ཐོན། རོ་ཞུ་རྗེས་ནུས་པ་
གསུམ་མཐུན་ན། རོ་ཡིས་ལས་བྱེད་པ་ཡིན་ཏེ། གཞུང་ནས་རོ་དྲུག ནུས་པ་་་
བརྒྱད། ཞུ་རྗེས་གསུམ། ཡོན་ཏན་བཅུ་བདུན་དུ་བཤད་པ་དེ་ཉིད་ཡིན་ནོ། །དེ་
ཡང་རོ་རྐྱང་པ་གསུམ་ལ་རླུང་སེལ་བད་མཁྲིས་སྐྱེད་པའི་ལན་ཚྭ་ཁ་རུ་ཚྭ་ཚོད་་
ཚ་ % ལྟ་བུའོ། །མཁྲིས་སེལ་བད་རླུང་སྐྱེད་པ་རོ་ཁ་བ་བོང་དཀར་ལྟ་བུའོ། །
བད་ཀན་སེལ་རླུང་མཁྲིས་སེལ་བའི་བསྐ་བ་སྲན་མ་དང་བ་རུ་ར་ལྟ་བུའོ། །རོ་
རང་བཞིན་དུ་སོང་ན་གནོད་པར་རིག་པ་ལས། མི་གནོད་པ་ལས་གནོད་པ་་་་
རྣམས་ཞུ་རྗེས་ཀྱི་ལས་བྱེད་པ་སྟེ། མངར་བ་བད་ཀན་ལ་མི་གནོད་པ་སྦྲང་རྩི་་
དང་སྐམ་སའི་ཤ་ལྟ་བུའོ། །སྐྱུར་བ་བད་ཀན་ལ་མི་གནོད་པ་བལ་པོ་སེའུ་བསེ་
ཡབ་ལྟ་བུའོ། །ལན་ཚ་བད་མཁྲིས་ལ་མི་གནོད་པ་རྒྱམ་ཚ་དང་ལྕེ་མྱང་ཚ་ལྟ་་་
• 504 •



བུའོ། །ཁ་བ་བད་རླུང་ལ་མི་གནོད་པ་མ་ནུ་དང་རུ་རྟ་ལྟ་བུའོ། །ཚ་བ་རླུང་་་་
མཁྲིས་ལ་མི་གནོད་པ་སྒ་སྐྱ་དང་པི་པི་ལིང་ལྟ་བུའོ། །བསྐ་བ་བད་རླུང་ལ་མི་་་
གནོད་པ་ཨ་རུ་ར་ལྟ་བུའོ། །གཞན་བཞིན་སོང་ན་ཕན་པར་རིགས་པ་ལ་མི་ཕན་
པ་རྣམས་ཀྱང་ཞུ་རྗེས་ཀྱི་ལས་བྱེད་པ་སྟེ། མངར་བ་རླུང་ལ་མི་ཕན་པ་ཕག་ཤ་
ལྟ་བུའོ། མངར་བ་མཁྲིས་པ་ལ་མི་ཕན་པ་བུ་རམ་ལྟ་བུ། སྐྱུར་བ་རླུང་ལ་མི་་་་
ཕན་པ་སྟར་བུ་ལྟ་བུའོ། །ལན་ཚ་རླུང་ལ་མི་ཕན་པ་ཟེ་ཚ་ལྟ་བུའོ། །ཁ་བ་མཁྲིས་
པ་ལ་མི་ཕན་པ་བྲ་བོ་ལྟ་བུའོ། །ཚ་བ་བད་ཀན་ལ་མི་ཕན་པ་རི་སྒོག་ལྟ་བུའོ། །
བསྐ་བ་མཁྲིས་པ་ལ་མི་ཕན་པ་ཙན་དན་སྨུག་པོ་ལྟ་བུའོ། །མངར་བ་བད་ཀན་
ལ་མི་ཕན་པ་ཉ་ཤ་དང་རྒོད་ཤ་ལྟ་བུའོ། །སྐྱུར་བ་མཁྲིས་པ་ལ་ཕན་པ་སྐྱུ་རུ་ར་
ལྟ་བུའོ། །སྐྱུར་བ་བད་ཀན་ལ་གནོད་པ་སིང་པོ་དང་སྐྱུར་པོ་ལྟ་བུ། ལན་་་་་
རླུང་ལ་གནོད་པ་རྒྱ་ཚ་དང་ཁ་རུ་ཚ་ལྟ་བུ། མཁྲིས་པ་ལ་ཕན་པ་ལན་ཚ་ལྟ་བུ།
ཁ་བ་རླུང་ལ་ཕན་པ་སླེ་ཏྲེས་ལྟ་བུ། མཁྲིས་པ་ལ་གནོད་ཅིང་བད་ཀན་ལ་ཕན་
པ་ཀ་རཀྵ ལ་ལྟ་བུ། ཚ་བ་རླུང་མཁྲིས་ལ་ཕན་ཅིང་བད་ཀན་ལ་གནོད་པ་སྒོག་
སྐྱ་ལྟ་བུ། བསྐ་བ་བད་ཀན་ལ་གནོད་པ་ཨུད་པལ་ལྟ་བུའོ། །གཞན་ཡང་རོ་་་་
མངར་བ་ཕག་ཤ་ལྟ་བུ་གཅིག་རོ་ཡིས་ལས་བྱེད་པས་མཁྲིས་པ་ལ་ཕན། ཞུ་རྗེས་
ཀྱིས་ལས་བྱེད་པས་རླུང་ལ་ཕན་གནོད་མེད། ནུས་པས་ལས་བྱེད་པས་བད་ཀན་
ལ་ཕན། དེ་ལྟ་བུ་ཡང་རོ་ཀུན་ལ་ཡོད་དོ། །དེ་ལྟར་ཤེས་པར་བྱས་ནས་རོ་ཡིས་
ལས་བྱེད་པའི་སྨན་རྣམས་རོ་ལྟར་སྡེབས་ནས་སྦྱར། ཞུ་རྗེས་ཀྱིས་ལས་བྱེད་པའི་
སྨན་ནི། ལྡན་འདུས་ཀྱི་ནད་འབྱུང་ན། གཅིག་ལ་མི་གནོད་གཅིག་ལ་ཕན་་་་་
འདོགས་པའི་དུས་སུ་ཞུ་རྗེས་སྡེབས་ནས་སྦྱར་ཏེ། དཔེར་ན་ཚ་བ་འཆོལ་དུས་
སུ་བད་ཀན་སྐྱེས་ན། པི་པི་ལིང་དང་རྒྱམ་ཚ་སྡེབས་པས་ཚ་བ་ལ་མི་གནོད་་་་་
• 505•



པར་བད་ཀན་སེལ་བའམ། ཚ་བ་མ་ཆོགས་པར་རླུང་སྐྱེས་ན་སྲེ་ལོང་བའི་ཚོད་
མ་དང་། སྒོག་སྐྱའི་ཆབ་(ཚ་) མིག་བཏང་བས་ཚད་པ་ལ་མི་གནོད་པར་རླུང་
སེལ་བ་ལྟ་བུར་སྦྱར་བའོ། རོ་སྦྱོར་གྱིས་མི་ཕན་པ་རྣམས་ལ་སྡེ་ཚན་ལྔའམ་་་་་
བདུན་སྦྱར་བའོ། །ཞེས་བཤད་ནའང་། ཕྱོགས་ཙམ་མ་གཏོགས་གཞུང་དོན་་་་་
དང་མ་འབྱོར་བས་འཐད་པར་མི་སེམས་སོ། །
༢ བྱེ་བྲག་ངོ་བོའི་ནུས་པ།
ད་སྤྱི་དོན་གཉིས་པ་ངོ་བོ་སྟེ་རྫས་སོ་སོའི་ནུས་པ་སྡེ་ཚན་བརྒྱད་དུ་་་་་
བསྡུས་ནས་སྟོན་པ་ནི། ངོ་བོ་རྫས་རེའི་ནུས་པ་བསྟན་པ་ནི། །རིན་པོ་ཆེ་
ཡི་སྨན་དང་རྡོ་སའི་སྨན། །ཤིང་སྨན་རྩི་སྨན་ཐང་སྨན་སྔོ་སྨན་དང༌། །
སྲོག་ཆགས་སྨན་དང་དབྱེ་བ་བརྒྱད་དུ་བཤད། །ཅེས་པའི་དོན། སྨན་གྱི་
ངོ་བོ་རེ་རེའི་ནུས་པའི་སྡེ་ཚན་བསྟན་པ(ནི་)། རིན་པོ་ཆེའི་སྨན་དང་། རྡོའི་
སྨན་དང་། སའི་སྨན་དང་། ཤིང་གི་སྨན་དང་། རྩི་ཡི་སྨན་དང་། ཐང་གི་སྨན་
དང་སྔོའི་སྨན་དང་། སྲོག་ཆགས་ལས་བྱུང་བའི་སྨན་དང་དབྱེ་བ་རྣམ་པ་་་་་
བརྒྱད་དུ་བཤད། ཅེས་པའོ། །གཞུང་ཕལ་ཆེ་བར་ས་རྡོའི་སྨན་ཞེས་འབྱུང་ཡང་།
ཡི་གེ་ནོར་བར་གསལ་ཏེ། རྒྱས་བཤད་དུ་ས་སྨན་གྱི་སྔོན་ལ་རྡོ་སྨན་གསུངས་་་
པའི་ཕྱིར་རོ། ། །
༡ རིན་པོ་ཆེའི་སྨན་ནུས།
སྡེ་ཚན་བརྒྱད་པོ་དེ་དག་ལས་ཐོག་མར་རིན་པོ་ཆེ་ཡི་སྨན་གྱི་ནུས་པ་ནི།
དང་པོ་རིན་པོ་ཆེའི་ནུས་པ་ནི། །གསེར་གྱིས་ཚེ་རིང་རྒས་སྲ་དབྱིག་་་་
དུག་སེལ། །དངུལ་གྱིས་ཆུ་སེར་ནད་དང་རྣག་ཁྲག་སྐེམ། །ཟངས་ཀྱིས་
རྣག་སྐེམ་གློ་མཆིན་ཚ་བ་སེལ། །ལྕགས་ཀྱིས་མཆིན་དུག་མིག་ནད་སྐྱ་
• 506 •



ཟབ་སེལ། །གཡུ་ཡིས་དུག་དང་མཆིན་པའི་ཚད་པ་སེལ། །མུ་ཏིག་་་་
ཀླད་པ་འཛག་གཅོད་དུག་ནད་སེལ། །ཉ་ཕྱིས་ནུས་པ་མུ་ཏིག་ཁྱད་་་་
པར་མེད། དུང་གིས་སྣག་སྐེམ་འགྱིངས་འབིགས་རུས་ཚད་སེལ། །བྱི་
རུས་མཆིན་ཚད་རྩ་ཚད་དུག་ཚད་སེལ། །མུ་མེན་དུག་དང་ཆུ་སེར་་་་
མཛེ་ནད་སེལ། ཞེས་པའི་དོན། སྡེ་ཚན་བརྒྱད་པོའི་ནང་ནས། དང་པོ་རིན་
པོ་ཆེའི་སྨན་རྣམས་ཀྱི་ནུས་པ་སྟོན་པ་ནི། གསེར་གྱིས་ཚེ་རིང་བ་དང་རྒས་ས་་
བ་དང་དབྱིག་དུག་སེལ་བར་བྱེད་ལ། དངུལ་གྱིས་ཆུ་སེར་གྱི་ནད་སེལ་བ་དང་
རྣག་ཁྲག་སྐེམ་པ་ཡིན་ཞིང་། ཟངས་ཀྱིས་ཀྱང་རྣག་ཁྲག་སྐེམ་པ་དང་གློ་བ་དང་
མཆིན་པའི་ཚད་པ་སེལ་བར་བྱེད་དོ། །ལྕགས་ཀྱིས་མཆིན་པའི་ནད་དང་དུག་་་
གི་ནད་དང་མིག་ནད་དང་སྐྱ་རྦབ་རྣམས་སེལ་བ་ཡིན་ལ། གཡུ་ཡིས་ཀྱང་དུག་
གི་ནད་དང་མཆིན་པའི་ཚད་པ་སེལ་བ་ཡིན་ལ། མུ་ཏིག་གིས་ཀླད་པ་འཛག་པ་
གཅོད་ཅིང་དུག་ནད་སེལ་བ་ཡིན་ཏེ། ཉ་ཕྱིས་ཀྱི་ནུས་པ་ཡང་མུ་ཏིག་དང་ཁྱད་
པར་མེད་པ་ཡིན་པས་ཀླད་པ་འཛག་པ་གཅོད་ཅིང་དུག་གི་ནད་སེལ་བ་ཡིན་ནོ།།
དུང་གིས་རྣག་སྐེམས་ཤིང་འགྱིངས་པ་འབིགས་པ་དང་རུས་པའི་ཚད་པ་སེལ་
བར་བྱེད་ལ། བྱུ་རུས་ནི་མཆིན་པའི་ཚད་པ་དང་རྩའི་ཚད་པ་དང་དུག་གི་ཚད་
པ་སེལ་ཞིང་། མུ་མེན་གྱིས་ཀྱང་དུག་གི་ཚད་པ་དང་ཆུ་སེར་དང་མཛེའི་ནད་་
སེལ་བར་བྱེད། ཅེས་པའོ། །
༢ རྡོ་སྨན་གྱི་ནུས་པ།
གཉིས་པ། རྡོ་སྨན་གྱི་ནུས་པ་སྟོན་པ་ནི། རྡོ་ཡི་སྨན་གྱི་ནུས་པ་སྟོན་
པ་ནི། །སྨུག་པོ་སྦལ་རྒྱབ་ཕོ་སྦལ་མོ་སྦལ་གཉིས། །ཆུ་སེར་འཕུལ་་་་་
འདྲེན་སྐེམས་ཤིང་ལྷ་བ་འཛིན། །རུས་པ་ཆག་པ་སྦྱོར་ཞིང་ཀླད་པ་་་་
• 507 •



སྡོམ། །དཀར་པོ་སྦལ་རྒྱབ་དཀར་པོ་ཆིག་ཐུབ་དང༌། །སྨུག་པོ་ཆིག་་་
ཐུབ་ལ་སོགས་དེ་དང་འདྲ། །གངས་ཐིག་དེ་བཞིན་མཆིན་པའི་ཚད་
པ་སེལ། །ཁབ་ལེན་མདེའུ་འབྱིན་ཀླད་རུས་རྩ་ཚད་སེལ། །བེ་སྣབས་་
རུས་སྦྱོར་རྨེན་གཅོད་ཤའུ་སྐྱེད། །མཉྫི ་ར་ཡིས་རུས་པའི་ཚད་པ་སེལ།།
ཕག་མགོས་རུས་པ་གསོ་ཞིང་ཆུ་སེར་འདྲེན། །བྱེ་མགོ་དེ་བཞིན་ཤའུ་
སྐྱེད་པར་བྱེད། །གསེར་རྡོ་དངུལ་རྡོས་ཆུ་སེར་འདྲེན་པར་བྱེད། །
སྟག་(སྟང་)ཟིལ་གསེར་ཟིལ་དངུལ་ཟིལ་རུས་མདོག་འབྱིན། །གྲུ་་་་
བཞིས་ཀླད་པ་གསོ་ཞིང་ཆུ་སེར་འདྲེན། །ཅོག་ལ་མ་ཡི་རྩ་དང་ལྷ་བ་་
འཛིན། རྡོ་ཀླད་ཀླད་པ་སྡོམ་ཞིང་ཤའུ་སྐྱེད། །ལི་ཁྲིས་རུལ་གཅོད་ད་་
ཆུས་རུས་པ་སྦྱོར། །རྡོ་མཁྲིས་རྩ་སྡོམ་གཤའ་དཀར་ཤའུ་སྐྱེད། །ལྡོང་་
རོས་བ་བླ་ཆེན་ངན་རུལ་བ་གཅོད། །རྡོ་སོལ་རྡོ་རྣམས་འཇུ་ཞིང་རྩ་ཁ་
སྡོམ། །བ་ནུ་རྡོ་རྒྱུས་མཐིང་རྒྱུས་ཆུ་བ་གསོ། །ཏི་ཚ་སེར་པོ་རྨ་འདྲུབ་་
མིག་ལ་ཕན། མཚལ་གྱིས་རྨ་འདྲུབ་གློ་མཆིན་རྩ་ཚད་སེལ། །ལིག་བུ་་
མིག་དང་བཙག་ཡུག་ལ་སོགས་པས། །མིག་ནད་རུས་ཚད་སེལ་ཞིང་་་
ཆུ་སེར་སྐེམ། །ཅོང་ཞིས་འཁྲུ་གཅོད་བད་ཀན་ཚད་པ་སེལ། །རྡོ་ཐལ་
ཕོ་བའི་བད་ཀན་འདྲིལ་བ་བཤིག །ཧ་ཤིག་རྩ་སྦྱོང་མོ་རྡོས་རྡེའུ་ནད་་
སེལ། །ཞེས་པའི་དོན། སྡེ་ཚན་གཉིས་པ་རྡོ་ཡི་སྨན་གྱི་ནུས་པ་སྟོན་པ་ནི། །
འདི་ལྟར་སྨུག་པོ་སྦལ་རྒྱབ་ཀྱི་རིགས་ཕོ་སྦལ་དང་མོ་སྦལ་གཉིས་ཀྱིས་ཆུ་སེར་་་་
ཕྱིར་ལ་འཕུལ་བ་དང་འདྲེན་པ་དང་སྐེམས་ཤིང་ལྷ་བ་འཛིན་པ་དང་རུས་པ་་་
ཆག་པ་སྦྱོར་ཞིང་ཀླད་པ་འཛག་པ་སྡོམ་པར་བྱེད་དོ། །དཀར་པོ་སྦལ་རྒྱབ་དང་
དཀར་པོ་ཆིག་ཐུབ་དང་སྨུག་པོ་ཆིག་ཐུབ་ལ་སོགས་པ་ཡང་གོང་དུ་བསྟན་པ་དེ་
• 508 •



དག་དང་ནུས་པ་འདྲ་བ་ཡིན་ནོ། །གངས་ཐིགས་ནི་དེ་བཞིན་དུ་མཆིན་པའི་
ཚད་པ་སེལ་བར་བྱེད་ཅིང་། ཁབ་ལེན་གྱིས་མདེའུ་ལུས་པ་འབྱིན་པ་དང་ཀླད་
པའི་ནད་དང་རུས་པའི་ནད་དང་རྩ་ཡི་ནད་སེལ་བར་བྱེད་དོ། །བེ་སྣབས་ཀྱིས་
རུས་པ་གས་པ་སྦྱོར་བ་དང་། རྨེན་ངན་པ་གཅོད་ཅིང་ཤའུ་སྐྱེད་པ་ཡིན་ལ། །
མཉྫི ་ར་ཡིས་རུས་པའི་ཚད་པ་སེལ་བར་བྱེད་ཅིང་། ཕག་མགོ་འདྲ་བའི་རྡོ་་་་
ཡིས་རུས་པ་གསོ་ཞིང་ཆུ་སེར་འདྲེན་པར་བྱེད་དོ། །བྱེ་མགོ་འདྲ་བས་ཤའུ་སྐྱེད་
པར་བྱེད་ཅིང་། གསེར་རྡོ་དང་དངུལ་རྡོས་ཆུ་སེར་ཕྱི་ལ་འདྲེན་པར་བྱེད་ལ། །
སྟག་(སྟང་)ཟིལ་དང་གསེར་ཟིལ་དང་དངུལ་ཟིལ་གྱིས་རུས་མདོག་འབྱིན་་་་
པར་བྱེད་དོ། །གྲུ་བཞི་ནི་ཀླད་པ་གསོ་ཞིང་ཆུ་སེར་ཕྱིར་ལ་འདྲེན་པར་བྱེད་ལ།
ཅོག་ལ་མ་ཡིས་ནི་རྩ་དང་ལྷ་བ་འཛིན་པར་བྱེད་ཅིང་། རྡོ་ཀླད་ཀྱིས་ཀླད་པ་་་་
འཛག་པ་སྡོམ་ཞིང་ཤའུ་སྐྱེད་པར་བྱེད་དོ། །ལི་ཁྲིས་ནི་རུལ་གཅོད་ཅིང་ད་ཆུས་
རུས་པ་གས་པ་སྦྱོར་བར་བྱེད་ལ། རྡོ་མཁྲིས་ཀྱིས་རྩ་ཁ་སྡོམ་པར་བྱེད་ཅིང་། །
གཤའ་ཚེ་དཀར་པོ་འབྱུང་བའི་རྡོ་ཡིས་ཤའུ་སྐྱེད་པར་བྱེད་པ་དང་། ལྡོང་རོས་
དང་བ་བླས་ནི་ཆེན་པ་ངན་པ་དང་རུལ་བ་གཅོད་པར་བྱེད་ལ། རྡོ་སོལ་གྱིས་
རྡོ་རྣམས་འཇུ་ཞིང་རྩ་ཁ་སྡོམ་པར་བྱེད་དོ། །བ་ནུ་དང་རྡོ་རྒྱུས་དང་མཐིང་་་་་
རྒྱུས་རྣམས་ཀྱིས་ཆུ་བ་ཆད་པ་གསོ་བར་བྱེད་ཅིང་། ཏི་ཚ་སེར་པོས་ནི་རྨ་་་་
འདྲུབ་པ་དང་མིག་ལ་ཕན་པ་ཡིན་ལ། མཚལ་གྱིས་ནི་རྨ་འདྲུབ་པ་དང་གློ་བ་་་
དང་མཆིན་པའི་ནད་དང་རྩ་ཚད་སེལ་ཞིང་། ལིག་བུ་མིག་སྟེ་མདུང་རྩེ་དང་་་་
བཙག་ཡུག་ལ་སོགས་པས་ནི་མིག་ནད་དང་རྒྱུས་ཚད་སེལ་ཞིང་ཆུ་སེར་སྐེམ་་་
པར་བྱེད་ལ། ཅོང་ཞིས་ནི་འཁྲུ་བ་གཅོད་པ་དང་བད་ཀན་གྱི་ཚད་པ་སེལ་བར་
བྱེད་དོ། །རྡོ་ཐལ་གྱིས་ཕོ་བའི་བད་ཀན་གྱི་འདྲིལ་བ་གཅོད་ཅིང་། ཧ་ཤིག་གིས་
• 509 •



རྩ་ནད་སྦྱོང་བར་བྱེད་ལ། མོ་རྡོས་ནི་རྡེའུ་ནད་སེལ་བར་བྱེད་ཅེས་པའོ། །
༣ ས་སྨན་གྱི་ནུས་པ།
གསུམ་པ། ས་སྨན་གྱི་ནུས་པ་སྟོན་པ་ནི། ས་ཡི་སྨན་གྱི་ནུས་པ་་་་
བསྟན་པ་ནི། །གསེར་གྱི་བྱེ་མས་མཁལ་ནད་ཆུ་འགགས་སེལ། །སིན་
དྷུ ར་ཡིས་རྩ་ཚད་དོན་རྨ་གསོ། །རྣག་ཁྲག་སྐེམ་ཞིང་མེས་ཚིག་རྨ་ལ་་
ཕན། །ཟེ་ཚས་རྡོ་འཇུ་རྡེ་འུ་རྡོ་སྐྲན་བཤིག །ཡ་བཀྟ ་རས་དྲོད་སྐྱེད་་་
སྐྲན་ནད་སྦྱོང་། །བུལ་ཏོག་རུལ་གཅོད་རྩམ་པ་མྱགས་པར་བྱེད། །མུ་
ཟི་སེར་པོས་གདོན་འཇོམས་རྣག་ཁྲག་སྐེམ། །ནག་མཚུར་སེར་མཚུར་
རུལ་གཅོད་སྐྲན་ལ་རྐོ། །བིག་པན་འབྲས་གཅོད་སྐྲུན་བཤིག་བད་ཀན་
སེལ། །རྡོ་དྲེག་དུག་དང་ཚད་པ་རྙིང་པ་སེལ། །བྲག་ཞུན་ཚད་པའི་་་་
ནད་རྣམས་ཀུན་ལ་ཕན། །ཁྱད་པར་ཕོ་མཆིན་མཁལ་ཚད་སེལ་བའི་་་
མཆོག །ཞེས་པའི་དོན། སྡེ་ཚན་གསུམ་པའི་སྨན་རྣམས་ཀྱི་ནུས་པ་བསྟན་པ་ནི།
གསེར་གྱི་བྱེ་མས་མཁལ་མའི་ནད་དང་ཆུ་འགགས་སེལ་ཅིང་། སིན་དྷུ ་ར་ཡིས་
རྩ་ཆད་པ་དང་དོན་གྱི་རྨ་གསོ་བར་བྱེད་ལ། རྣག་ཁྲག་སྐེམ་ཞིང་མེས་ཚིག་པའི་
རྨ་ལ་ཕན་པ་ཡིན་ནོ། །ཟེ་ཚས་རྡོ་སྨན་རྣམས་འཇུ་ཞིང་རྡེའུ་ནད་དང་རྡོ་སྐྲན་
བཤིག་པར་བྱེད་ལ་ཡ་བཀྟ ་རས་ཕོ་བའི་མེ་དྲོད་སྐྱེད་པ་དང་སྐྲན་གྱི་ནད་སྦྱོང་
བར་བྱེད་ཅིང་། བུལ་ཏོག་གིས་རུལ་གཅོད་པ་དང་རྩམ་པ་མྱགས་པར་བྱེད་དེ་
མ་ཞུ་བ་འཇུ་བར་བྱེད། མུ་ཟི་སེར་པོས་གདོན་འཇོམས་ཤིང་རྣག་ཁྲག་སྐེམ་་་
པར་བྱེད་ལ། ནག་མཚུར་དང་སེར་མཚུར་གྱིས་རུལ་གཅོད་ཅིང་སྐྲན་ལ་རྐོ་བར་
བྱེད་དོ། །བིག་པན་གྱིས་འབྲས་གཅོད་ཅིང་སྐྲུན་བཤིག་པ་དང་བད་ཀན་སེལ་
བར་བྱེད་པ་ཡིན་ལ། རྡོ་དྲེག་གིས་དུག་གི་ནད་དང་ཚད་པ་རྙིང་པ་སེལ་བ་་་་
• 10 •



ཡིན་ནོ། །བྲག་ཞུན་གྱིས་ཚད་པའི་ནད་རྣམས་ཀུན་ལ་ཕན་ཞིང་། ཁྱད་པར་དུ་
ཕོ་བ་དང་མཆིན་པ་དང་མཁལ་མའི་ཚད་པ་སེལ་བའི་མཆོག་ཡིན་ཞེས་པའོ། །
༤ ཤིང་སྨན་གྱི་ནུས་པ། །
ཤིང་སྨན་གྱི་འབྱུང་ཁུངས་སྟོན་པ་ནི། ཤིང་སྨན་རྩ་བ་ལྡུམ་བུ་སྡོང་
པོ་དང་། །ཡལ་ག་རྐང་དང་ཤུན་པ་ཐང་ཆུ་དང་། །ལོ་མ་མེ་ཏོག་་་
འབྲས་བུ་བཅུ་རུ་འགྱུར། །ཞེས་པའི་དོན། ཤིང་སྨན་གྱི་འབྱུང་ཁུངས་་་
ཤིང་གི་རྩ་བ་དང་ལྡུམ་བུ་དང་སྡོང་པོ་དང་ཡལ་ག་དང་རྐང་ངམ་ངར་པ་དང་
ཤུན་པ་དང་ཐང་ཆུ་དང་ལོ་མ་དང་མེ་ཏོག་དང་འབྲས་བུ་སྟེ་བཅུ་རུ་འགྱུར་་་་
ཞེས་པའོ། །
༥ རྩི་སྨན་གྱི་ནུས་པ།
རྩི་སྨན་གྱི་ནི་འབྱུང་ཁུངས་སྟོན་པ་ནི། རྩི་སྨན་རྩྭ་ཤིང་སྲོག་ཆགས་
ལས་བྱུང་གསུམ། །ཞེས་པའི་དོན། རྩི་སྨན་གྱི་འབྱུང་ཁུངས་རྩྭ་ལས་གྱུར་པའི་
རྩི་སྨན་དང་། ཤིང་ལས་གྱུར་པའི་རྩི་སྨན་དང་། སྲོག་ཆགས་ལས་བྱུང་བའི་རྩི་
སྨན་དང་གསུམ་ཞེས་པའོ། ། །
༦ ཐང་སྨན་ནུས་པ།
ཐང་སྨན་གྱི་འབྱུང་ཁུངས་སྟོན་པ་ནི། ཐང་སྨན་རྩ་བ་ངར་པ་ལོ་མ་
དང་། །མེ་ཏོག་འབྲས་བུ་ལྔ་རུ་འགྱུར་བ་ཡིན། །ཞེས་པའི་དོན། ཐང་་་་
སྨན་གྱི་འབྱུང་ཁུངས་ནི། རྩ་བ་དང་ངར་པ་དང་ལོ་མ་དང་མེ་ཏོག་དང་འབྲས་
བུ་དང་ལྔ་རུ་འགྱུར་བ་ཡིན། ཞེས་པའོ། །
ཤིང་སྨན་དང་རྩི་སྨན་དང་ཐང་སྨན་དང་གསུམ་པོ་གང་ལ་གང་གི་ཕན་
པར་འགྱུར་བའི་ནུས་པ་སྟོན་པ་ནི། དེ་དག་གང་ལ་གང་ཕན་ནུས་པ་ནི། །
• 511 •



ཞེས་པའི་དོན་ཤིང་དང་རྩི་ཐང་ལ་སོགས་པའི་སྨན་དེ་དག་གང་ལ་གང་གིས་་་
ཕན་པར་བྱེད་པའི་ནུས་པ་སོ་སོར་སྟོན་པ་ནི། ཞེས་མདོར་བསྟན།
རྒྱས་པར་བཤད་པ་ལ། བཞི་པ་ཤིང་སྨན། ལྔ་པ་རྩི་སྨན། དྲུག་པ་ཐང་
སྨན་གསུམ་གྱི་ནུས་པ་འཆོལ་འཁྲུགས་སུ་སྟོན་པ་ནི། ག་བུར་ཚ་བ་རྒྱས་པ་་
ཐོག་བབས་གསོད། །རྙིངས་ཤིང་ཞེན་པའི་ཚ་བ་རྩད་ནས་འབྱིན། །
ཙན་དན་དཀར་པོས་གློ་སྙིང་འཁྲུགས་ཚད་སེལ། །ཙན་དན་དམར་་་
པོས་ཁྲག་གི་ཚད་པ་སེལ། །ཨ་ག་རུ་ཡིས་སྙིང་སྲོག་ཚད་པ་སེལ། །ཞེས་
པའི་དོན། ག་བུར་ནི་ཚ་བའི་ནད་རིགས་ཀུན་ལ་བསྔགས་ཤིང་རྒྱས་པའི་ཚད་
པ་ཐོག་བབས་སུ་བྱུང་བ་གསོད་པ་ཚད་པ་རྒྱུན་རིང་དུ་རྙིངས་ཤིང་རུས་ལ་ཞེན་
པའི་ཚད་པ་རྩད་ནས་དྲུངས་འབྱིན་པར་བྱེད་པ་ཡིན་ནོ། །ག་བུར་ལ་ཡང་་་་་་
རིགས་གསུམ་གྱི་སྒོ་ནས་ནུས་པའི་ཁྱད་པར་ཅུང་ཟད་མི་འདྲ་བ་ཡོད་དེ། ཕྱི་མ་
རྒྱུད་ལས། མང་ནི་དཀར་འཇམ་ཁ་བ་བསྒོང་པ་འདྲ། འཇམ་ལ་བསིལ་བས་་་
རླུང་ཚད་ལྡན་པ་སེལ། སྟག་ཟིལ་མདངས་སེར་སུལ་མང་ཕོ་ཅོང་འདྲ། མང་་་་
ལས་ཅུང་བསིལ་ཚ་བ་ཀུན་ལ་རྒྱུག ཤེལ་ནི་དཀར་ལ་ཀྲོན་ཏེ་འཁྱགས་པ་འདྲ།
ཤིན་ཏུ་བསིལ་བས་རྒྱས་ཚད་རྐྱང་པ་འཇོམས། ཞེས་གསུངས་པ་ལྟར་རོ། །ཙན་
དན་དཀར་པོས་ནི་གློ་བ་དང་སྙིང་གི་འཁྲུགས་ཚད་སེལ་ཞིང་། ཙན་དན་་་་་་
དམར་པོས་ནི་ཁྲག་གི་ཚད་པ་སེལ་བ་ཡིན་ལ། ཨ་ག་རུ་ཡིས་ནི་སྙིང་སྲོག་གི་་་་
ཚད་པ་སེལ་བར་བྱེད། ཅེས་པའོ། །
གི་ཝང་སོགས་ཀྱི་ནུས་པ་སྟོན་པ་ནི། གི་ཝང་རིམས་དུག་མཆིན་་་་
ཚད་སྣོད་ཚད་སེལ། །ཅུ་གང་གློ་ནད་ཀུན་སེལ་རྨ་ཚད་གཅོག །གུར་་
གུམ་མཆིན་ནད་ཀུན་སེལ་རྩ་ཁ་སྡོམ། །སུག་སྨེལ་མཁལ་ནད་གྲང་བ་
• 512



མ་ལུས་སེལ། །ཛཱ་ཏིས་རླུང་འཇོམས་སྙིང་གི་ནད་རྣམས་སེལ། །ལི་་་་
ཤིས་སྲོག་རྩའི་ནད་དང་གྲང་རླུང་སེལ། །ཀ་ཀོ་ལ་ཡིས་ཕོ་མཆེར་གྲང་
བ་སེལ། །ཞེས་པའི་དོན། གི་ཝང་གིས་རིམས་དང་དུག་ནད་དང་མཆིན་ཚད་
སྣོད་ལ་བབ་པའི་ཚད་པ་སེལ་ཅིང་། ཅུ་གང་གིས་གློ་བའི་ནད་ཀུན་སེལ་ཞིང་
རྨ་ཚད་གཅོག་པར་བྱེད་ལ། གུར་གུམ་གྱིས་མཆིན་པའི་ནད་ཀུན་སེལ་ཞིང་རྩ་
ཁ་སྡོམ་པར་བྱེད་ལ། སུག་སྨེལ་གྱིས་མཁལ་མའི་ནད་དང་གྲང་བའི་ནད་རྣམས་
མ་ལུས་པ་སེལ་བར་བྱེད་དོ། །ཛཱ་ཏིས་ནི་རླུང་གི་ནད་འཇོམས་ཤིང་སྙིང་གི་་་་
ནད་རྣམས་སེལ་ལ། ལི་ཤིས་ནི་སྲོག་རྩའི་ནད་གྲང་བ་དང་རླུང་སེལ་བར་བྱེད་
ཅིང་། ཀ་ཀོ་ལ་ཡིས་ནི་མཁལ་མ་དང་མཆེར་པའི་གྲང་བ་སེལ་བར་བྱེད་ཅེས་་
པའོ། ། །
བླགླ་རྩི་སོགས་ཀྱི་ནུས་པ་སྟོན་པ་ནི། གླ་རྩི་དུག་སྲིན་མཁལ་མཆིན་་་་
གཉན་ནད་སེལ། །དོམ་མཁྲིས་རྩ་སྡོམ་རུལ་གཅོད་ཤའུ་སྐྱེ། །ཨུཏྠ ལ་་
གློ་མཆིན་ཚད་པ་མ་ལུས་སེལ། །ནཱ་ག་པུཥྛ ་ན་ག་གེ་སར་དང༌། །པད་
མ་གེ་སར་གློ་མཆིན་སྙིང་ཚད་སེལ། །ཟི་ར་དཀར་པོས་བློ་ཡི་ཚད་པ་་
སེལ། །ཟི་ར་ནག་པོས་མཆིན་པའི་གྲང་བ་སེལ། །ལ་ལ་ཕུད་ཀྱིས་ཕོ་་་
ནད་གྲང་བ་སེལ། །སོ་མ་ར་ཛས་སྤགས་ནད་ཆུ་སེར་སེལ། །ཐལ་ཀ་རྡོ་
རྗེ་དག་ཀྱང་དེ་བཞིན་ནོ། །གསེར་གྱི་མེ་ཏོག་སྣོད་ཚད་མཁྲིས་ཚད་་་
སེལ། གསེར་གྱི་ཕུད་བུས་མཁྲིས་པ་གྱེན་ལ་འདྲེན། །དུག་མོ་ཉུང་གིས་
མཁྲིས་སེལ་ཚད་འཁྲུ་གཅོད། །རྒུན་འབྲུམ་གློ་ནད་སེལ་ཞིང་ཚད་པ་་་
སྦྱོང་། །འུ་སུས་ཕོ་བའི་བད་ཀན་ཚ་བ་སེལ། སྟར་བུས་གློ་བརྐོ་ཁྲག་་་
འཇུ་བད་ཀན་གཅོད། །བསེ་ཡབ་བད་ཀན་ཚ་བ་སེལ་བར་བྱེད། །ཅེས་
• 513 •



པའི་དོན། གླ་རྩིས་དུག་གི་ནད་དང་སྲིན་དང་མཁལ་མ་དང་མཆིན་པའི་ནད་
དང་གཉན་གྱི་ནད་སེལ་བར་བྱེད་ལ། དོམ་མཁྲིས་ཀྱིས་རྩ་ཁ་ཤོར་བ་སྡོམ་པ་་་
དང་རུལ་གཅོད་པ་དང་རྨའི་ཤའུ་སྐྱེད་པར་བྱེད་ཅིང་། ཨུཏྤ ལ་གྱིས་གློ་མཆིན་
ལ་བབས་པའི་ཚད་པ་མ་ལུས་པ་སེལ་བར་བྱེད་དོ། །ནཱ་ག་པུཥྛ ་དང་ན་ག་གེ་་
སར་དང་པད་མ་གེ་སར་རྣམས་ཀྱིས་གོ་རིམ་བཞིན་དུ་གློ་བ་དང་མཆིན་པ་དང་
སྙིང་གི་ནད་སེལ་བར་བྱེད་ཅིང་། ཟི་ར་དཀར་པོས་ནི་གློ་ཡི་ཚད་པ་བད་ཀན་
དང་ལྡན་པ་སེལ་བ་ཡིན། ཟི་ར་ནག་པོས་ནི་མཆིན་པའི་གྲང་བ་སེལ་བར་བྱེད་
ཅིང་། ལ་ལ་ཕུད་ཀྱིས་ཕོ་བའི་ནད་གྲང་བ་ལས་བྱུང་བ་སེལ་བ་ཡིན། སོ་མ་ར་
ཛས་པགས་པའི་ནད་དང་ཆུ་སེར་གྱི་ནད་སེལ་བར་བྱེད་ཅིང་། ཐལ་ཀ་རྡོ་རྗེ་་
དག་ཀྱང་དེ་བཞིན་དུ་པགས་པའི་ནད་དང་ཆུ་སེར་སེལ་བ་ཡིན་ནོ། །གསེར་གྱི་
མེ་ཏོག་གིས་སྣོད་ལ་བབས་པའི་ཚད་པ་དང་མཁྲིས་ཚད་སེལ་བར་བྱེད་ལ།
གསེར་གྱི་ཕུད་བུས་མཁྲིས་པ་གྱེན་ལ་འདྲེན་པར་བྱེད་དོ། །དུག་མོ་ཉུང་གིས་་་་
མཁྲིས་པ་སེལ་ཅིང་ཚད་པ་འཁྲུ་བ་གཅོད་པར་བྱེད་ལ། རྒུན་འབྲུམ་གྱིས་གློ་་་
ནད་རྙིང་པ་སེལ་ཞིང་ཚད་པའི་ནད་སྦྱོང་བར་བྱེད་ལ། འུ་སུས་ཕོ་བའི་བད་་་
ཀན་གྱི་ཚད་པ་སེལ་བར་བྱེད་དོ། །སྟར་བུས་གློ་མི་ཁོགས་པ་བརྐོ་ཞིང་ཁྲག་་་་
འཇུ་བར་བྱེད་ལ་བད་ཀན་གྱི་བེ་སྣབས་གཅོད་ཅིང་། བསེ་ཡབ་ཀྱིས་བད་ཀན་
གྱི་ཚ་བ་སེལ་བར་བྱེད། ཅེས་པའོ། །
སེ་འབྲུ་སོགས་ཀྱི་ནུས་པ་སྟོན་པ་ནི། སེ་འབྲུ་ཕོ་བའི་ནད་རྣམས་མ་
ལུས་སེལ། །མེ་དྲོད་སྐྱེད་ཅིང་བད་ཀན་གྲང་བ་འཇོམས། །ན་ལེ་ཤམ་
གྱིས་བད་ཀན་གྲང་བ་སེལ། །པི་པི་ལིང་གིས་གྲང་ནད་མ་ལུས་སེལ། །
སྨན་སྣ་དྲོད་སྐྱེད་ཟས་ལེན་བད་རླུང་འཇོམས། །སྒ་སྐྱས་བད་རླུང་་་་
• 514 •



སེལ་ཅིང་ཁྲག་འཁྱགས་འཇུ། །ཙི་ཏྲ་ཀ་སྟོབས་མེ་འདྲ་མེ་དྲོད་སྐྱེད། །
དམུ་འོར་གཞང་འབྲུམ་སྲིན་ནད་མཛེ་ནད་སེལ། །ཤིང་ཚ་ཕོ་མཆིན་་་
གྲང་རླུང་སེལ་བར་བྱེད། །ཀ་རན་ཛ་ཡིས་ཕོ་བའི་མེ་དྲོད་སྐྱེད། །ཞེས་
པའི་དོན། སེ་འབྲུ་ནི་ཕོ་བའི་ནད་རྣམས་མ་ལུས་སེལ་བར་བྱེད་ལ། མེ་དྲོད་་་་
སྐྱེད་ཅིང་བད་ཀན་ལས་གྱུར་པའི་གྲང་ནད་མ་ལུས་པ་འཇོམས་པར་བྱེད་དོ། །
ན་ལེ་ཤམ་གྱིས་བད་ཀན་ལས་གྱུར་པའི་གྲང་བ་སེལ་ཞིང་། པི་པི་ལིང་གིས་་་་་
གྲང་ནད་མ་ལུས་པ་སེལ་བར་བྱེད་ལ། སྨན་སྒས་མེ་དྲོད་སྐྱེད་ཅིང་ཁ་ཟས་ལེན་
ལ་བད་རླུང་འཇོམས་པ་ཡིན་ནོ། །སྒ་སྐྱས་བད་རླུང་སེལ་བར་བྱེད་ཅིང་ཁྲག་་་
འཁྱགས་པ་འཇུ་བར་བྱེད་ལ། ཙི་ཏྲ་ཀ་མེ་དང་འདྲ་ཞིང་མེ་དྲོད་སྐྱེད་པར་བྱེད་
ལ། དམུ་ཆུ་དང་འོར་དང་གཞང་འབྲུམ་དང་སྲིན་དང་མཛེ་ནད་སེལ་བར་བྱེད་
དོ། ཤིང་ཚས་ཕོ་བ་དང་མཆིན་པའི་གྲང་བ་སེལ་བར་བྱེད་ལ། ཀ་ར་ཀྵ ་ཡིས་་
ཕོ་བའི་མེ་དྲོད་སྐྱེད་པར་བྱེད་ཅེས་པའོ།།དྲོད་སྐྱེད་པར་བྱེད་ཅེས་པའོ། །
ཤིང་ཀུན་སོགས་ཀྱི་ནུས་པ་སྟོན་པ་ནི། ཤིང་ཀུན་སྲིན་འཇོམས་གྲང་
ནད་སྙིང་རླུང་སེལ། །བྱི་ཏང་ག་ཡིས་སྲིན་སེལ་མེ་དྲོད་སྐྱེད། །མ་རུ་ཅེ་
ཡིས་སྲིན་ནད་སེལ་བར་བྱེད། །གོ་བྱེས་སྲིན་གསོད་རུལ་གཅོད་ཕོ་་་་
རིམས་སེལ། །སྤོས་དཀར་ཆུ་སེར་སྦྱོང་ཞིང་སྐེམ་པར་བྱེད། །གུ་གུལ་་
ས་གདོན་ལྷོག་པ་གཉན་གཟེར་འཇོམས། །ཤེལ་ཏས་ལྷ་རུས་ཆུ་སེར་་་
བཙོན་དུ་འཛིན། །ཞེས་པའི་དོན། ཤིང་ཀུན་གྱིས་སྲིན་ནད་འཇོམས་ཤིང་་་་
གྲང་བའི་ནད་དང་སྙིང་རླུང་སེལ་ལ། བྱི་ཏང་ག་ཡིས་ནི་སྲིན་སེལ་ཞིང་མེ་དྲོད་
སྐྱེད་པར་བྱེད་ལ། མ་རུ་རྩེ་ཡིས་ནི་སྲིན་གྱི་ནད་སེལ་བར་བྱེད་དོ། །གོ་བྱེས་་་་
• 515 •



སྲིན་གྱི་ནད་གསོད་ཅིང་རུལ་བ་གཅོད་ལ་ཕོ་བ་ལ་བབས་པའི་རིམས་སེལ་བ་་་
ཡིན་ལ། སྤོས་དཀར་གྱིས་ཆུ་སེར་གྱི་ནད་སྦྱོང་ཞིང་སྐེམ་པར་བྱེད་དོ། །གུ་གུལ་
གྱིས་ས་བདག་དང་གདོན་དང་། ལྷོག་པ་དང་གཉན་གཟེར་རྣམས་འཇོམས་པ་
ཡིན་ལ། ཤེལ་ཏས་ལྷ་བ་དང་རུས་པའི་ཆུ་སེར་བཙོན་དུ་འཛིན་པར་བྱེད།
ཅེས་པའོ། །
རྒྱ་ཚ་སོགས་ཀྱི་ནུས་པ་སྟོན་པ་ནི། རྒྱ་ཚས་དུག་དང་སྲིན་གསོད་རྩ་
ནད་འཇོམས། །གག་པ་རུལ་གཅོད་རྩ་སྦྱོང་ཆུ་འགག་འབིགས། །རྒྱམ་
ཚས་མ་ཞུ་བད་རླུང་གྲང་བ་སེལ། །ལྕེ་མྱང་ཚ་ཡང་དེ་བཞིན་མིག་ལ་་
ཕན། །ཁ་རུ་ཚ་དང་ཙབས་རུ་ཚ་གཉིས་ཀྱིས། །དྲོད་སྐྱེད་སྦོ་སྒྲེག་་་་
འགྱིངས་དང་བད་རླུང་སེལ། །ར་ཚ་ཐལ་ཚས་སྣོད་ཀྱི་གྲང་བ་སེལ། །
མཛེ་ཚས་ཁྲག་འཇུ་རྨ་ཡི་ཆུ་སེར་འདྲེན། །ཚ་ལས་རྨ་འདྲུབ་ཁྲག་འཇུ་
སྦྱོང་བར་བྱེད། །ལྔ་ཚས་ལྔ་བ་མ་ལུས་འཇོམས་པར་བྱེད། །ཅེས་པའི་་་
དོན། རྒྱ་ཚས་དུག་གི་ནད་དང་སྲིན་གྱི་ནད་གསོད་པར་བྱེད་ཅིང་། རྩ་ནད་་་་
འཇོམས་པ་ཡིན་ལ། གག་པ་དང་རུལ་པ་གཅོད་ཅིང་རྩའི་ནད་སྦྱོང་བར་བྱེད་ལ།
ཆུ་འགག་པ་ཐུར་དུ་འབིགས་པར་བྱེད་དོ། །རྒྱམ་ཚས་མ་ཞུ་བ་དང་བད་རླུང་་་
གྲང་བ་ལས་གྱུར་པའི་ནད་སེལ་ཅིང་། ལྕེ་མྱང་ཚ་ཡང་དེ་བཞིན་དུ་མ་ཞུ་བ་་་
དང་བད་རླུང་གྲང་བ་སེལ་ལ་ཁྱད་པར་མིག་གི་ནད་ལ་ཕན་པར་བྱེད་དོ། །ཁ་
རུ་ཚ་དང་ཙབས་རུ་ཚ་གཉིས་ཀྱིས་ནི་མེ་དྲོད་སྐྱེད་ཅིང་སྦོས་པ་དང་སྒྲོག་པ་་་་
དང་ཐུར་སེལ་ལ་སོགས་པ་འགྱིངས་པ་དང་བད་རླུང་འཇོམས་པ་ཡིན་ནོ། །ར་
ཚ་དང་ཐལ་ཚས་སྣོད་ཀྱི་གྲང་བ་སེལ་ལ་མཛེ་ཚས་ནི་ཁྲག་འཁྱགས་པ་འཇུ་ཞིང་
• 516 •



རྨ་ཡི་ཆུ་སེར་ཕྱི་ལ་འདྲེན་པར་བྱེད་ལ་ཚ་ལས་རྨ་འདྲུབ་པ་སྟེ་འཚོ་བར་བྱེད་་་་
ཅིང་ཁྲག་འཁྱགས་པ་འཇུ་བ་དང་སྦྱོང་བར་བྱེད། ཝ་ཚས་ལྔ་བ་མ་ལུས་པ་་་་་
འཇོམས་པར་བྱེད། ཅེས་པའོ། །
ཨ་རུ་ར་སོགས་ཀྱི་ནུས་པ་སྟོན་པ་ནི། ཨ་རུ་ལན་ཚ་མ་གཏོགས་རོ་
ལྔ་ལྡན། །འཚོ་བྱེད་དྲོད་སྐྱེད་ཟས་འཇུ་འཕྲོད་པར་བྱེད། །རླུང་་་་
མཁྲིས་བད་ཀན་ལས་གྱུར་ནད་ཀུན་འཇོམས། །དེ་ལ་རིགས་ལྔ་རྣམ་་་
རྒྱལ་འཇིགས་བྱེད་དང༌། །བདུད་རྩི་འཕེལ་བྱེད་སྐེམ་པོ་ལྔ་ཡིན་ཏེ། །
རྣམ་པར་རྒྱལ་བ་ཀུ་བའི་མཇུག་མ་འདྲ། །ཁྱད་པར་བཀྲ་ཤིས་དོན་་་་
ཀུན་འགྲུབ་པར་བཟང་། །འཇིགས་མེད་ཟུར་ལྔ་མིག་ནད་གདོན་ལ་་
བསྔགས། །བདུད་རྩི་ཤ་འཐུག་སྐེམ་པོ་ཤ་འཕེལ་བྱེད། །འཕེལ་བྱེད་་
ཟླུམ་པོ་བུམ་འདྲ་རྨ་ལ་བསྔགས། །སྐེམ་པོ་སུལ་མང་བྱིས་པའི་མཁྲིས་
ནད་སེལ། །བ་རུ་ར་ཡིས་བད་མཁྲིས་ཆུ་སེར་སེལ། །སྐྱུ་རུ་ར་ཡིས་་་་་
བད་མཁྲིས་ཁྲག་ནད་སེལ། །སྙིང་དང་མཁལ་མ་གླ་གོར་ཞོ་ཤ་གསུམ།
སྙིང་ཚད་མཁལ་ཚད་མཆེར་ཚད་སེལ་བར་བྱེད། །ཨ་འབྲས་སྲ་འབྲས་
འཇམ་འབྲས་མཁལ་ནད་སེལ། །འབྲ་གོས་བད་ཀན་སྨུག་སེར་ཕོ་ནད་
སེལ། །མ་ནུ་པ་ཏྲས་རླུང་ཁྲག་ཚ་བ་སེལ། །པུ་ཥ ར་མཱུ་ལས་བད་ཀན་
ཚ་བ་སེལ། རུ་རྟས་རླུང་ཁྲག་ཕོ་བ་སྦོས་པ་སེལ། གློ་ནད་ཤ་རོ་གག་་
པ་གཅོད་པར་བྱེད། །ཕུང་བས་དུག་སེལ་རུལ་གཅོད་རྩ་ནད་འཇོམས། །།
ཤུ་དག་མ་ཞུ་དྲོད་སྐྱེད་གག་ལྷོག་སེལ། །པུ་ཤེལ་སྐྱུག་གཅོད་བད་ཀན་
ཚད་པ་སེལ། །ཞེས་པའི་དོན། ཨ་རུ་ར་ནི་ལན་ཚ་མ་གཏོགས་པའི་རོ་ལྔ་་་་
• 517 •



དང་ལྡན་པས་འདུ་བ་སྙོམས་པར་བྱེད་ཅིང་ལུས་འཚོ་བར་བྱེད་པ་དང་དྲོད་་་
སྐྱེད་པར་བྱེད་པ་དང་ཁ་ཟས་འཇུ་ཞིང་ཁམས་ལ་འཕྲོད་པར་བྱེད་པ་དང་རླུང་
དང་མཁྲིས་པ་དང་བད་ཀན་ལས་གྱུར་པའི་ནད་ཀུན་འཇོམས་པར་བྱེད་པ་་་་
ཡིན་ཞིང་། དེ་དག་ལ་ཡང་རིགས་ལྔ་ཡོད། ཨ་རུ་ར་རྣམ་རྒྱལ་དང་འཇིགས་་་
མེད་དང་བདུད་རྩི་དང་འཕེལ་བྱེད་དང་སྐེམ་པོ་དང་ལྔ་ཡིན་ཏེ། དེ་དག་གི་་་
ངོས་འཛིན་ནི་ཨ་རུ་ར་རྣམ་པར་རྒྱལ་བ་ནི་ཀུ་བའི་མཇུག་མ་འདྲ་བ་སྟེ་ཁྱད་་་་
པར་བཀྲ་ཤིས་དོན་ཀུན་འགྲུབ་པར་བྱེད་པས་བཟང་ཤོས་ཡིན་ཞིང་། འཇིགས་
མེད་ནི་ཟུར་ལྔ་པ་སྒོས་སུ་མིག་ནད་དང་གདོན་ལ་བསྔགས་པ་ཡིན་ལ། བདུད་
རྩི་ཤ་འཐུག་ནི་ལུས་སྐེམ་པོ་རྣམས་ཀྱི་ཤ་འཕེལ་བར་བྱེད་ཅིང་། འཕེལ་བྱེད་་་
ཟླུམ་པོ་ནི་དབྱིབས་བུམ་པ་དང་འདྲ་བ་རྨ་ལ་བསྔགས་པ་ཡིན་ལ། སྐེམ་པོ་སུལ་
མང་ནི་བྱིས་པའི་མཁྲིས་ནད་སེལ་བར་བྱེད་པ་ཡིན་ནོ། །བ་རུ་ར་ཡིས་བད་་་་་
ཀན་དང་མཁྲིས་པ་དང་ཆུ་སེར་གྱི་ནད་སེལ་བ་ཡིན་ཞིང་། སྐྱུ་རུ་ར་ཡིས་་་་
བད་ཀན་དང་མཁྲིས་པ་དང་ཁྲག་གི་ནད་སེལ་བ་ཡིན་ལ་སྙིང་ཞོ་ཤ་དང་མཁལ་
མ་ཞོ་ཤ་དང་གླ་གོར་ཞོ་ཤ་གསུམ་གྱིས་རིམ་པ་བཞིན་དུ་སྙིང་ཚད་དང་མཁལ་་
ཚད་དང་མཆེར་ཚད་སེལ་བར་བྱེད་ཅིང་ཨ་འབྲས་དང་སྲ་འབྲས་དང་འཇམ་་
འབྲས་དང་གསུམ་གྱིས་མཁལ་ནད་སེལ་བར་བྱེད་ལ། འབྲ་གོས་བད་ཀན་སྨུག་
པོ་དང་སེར་པོ་དང་ཕོ་བའི་ནད་སེལ་བར་བྱེད་ཅིང་། མ་ནུ་པ་ཏྲས་ནི་རླུང་་་་
ཁྲག་ལྡན་པའི་ཚ་བ་སེལ་བར་བྱེད་དོ། །པུས་ཀར་ནི་རྩ་བ་སྟེ་མ་ནུ་རུ་རྟའི་རྩ་་
བས་བད་ཀན་གྱི་ཚད་པ་སེལ་བར་བྱེད་ཅིང་། རུ་རྟས་རླུང་ཁྲག་དང་ཕོ་བ་་་་
སྦོས་པ་སེལ་བར་བྱེད་ལ། གློ་བའི་ནད་ཤ་རོ་དང་གག་པ་གཅོད་པར་བྱེད་དོ། །
• 518 •



ཡུང་བས་དུག་སེལ་ཅིང་རུལ་བ་གཅོད་པར་བྱེད་ལ་རྩ་ནད་འཇོམས་པ་ཡིན་་་་་
ཞིང་ཤུ་དག་གིས་མ་ཞུ་བ་དང་མེ་དྲོད་སྐྱེད་པར་བྱེད་ལ་གག་ལྷོག་སེལ་བ་་་་་
བྱེད་ཅིང་། པུ་ཤེལ་ཙེས་སྐྱུག་པ་གཅོད་པར་བྱེད་པ་དང༌། བད་ཀན་གྱི་ཚད་་
པ་སེལ་བར་བྱེད། ཅེས་པའོ། ། །
ཁྱུང་སྡེར་སོགས་ཀྱི་ནུས་པ་སྟོན་པ་ནི། ཁྱུང་སྡེར་དཀར་སྨུག་དུག་་་
ཚད་སེལ་བར་བྱེད། །དཔའ་བོ་དཀར་སེར་དཔའ་རྒོད་དེ་བཞིན་ནོ། །
བོང་ང་དཀར་པོས་རིམས་དུག་མཁྲིས་ནད་སེལ། །བོང་ང་དམར་སེར་
ཤ་དུག་བཙན་དུག་སེལ། །ཤིང་མངར་གློ་ནད་རྩ་ནད་སེལ་བར་བྱེད། །
སླེ་ཏྲེས་ཀཎྜ ཀ་རིས་རླུང་ཚད་སེལ། །ག་བྲ་དག་ཀྱང་དེ་བཞིན་རིམས་
ལ་ཕན། །ཏིག་ཏས་མཁྲིས་པའི་ཚད་པ་མ་ལུས་སེལ། །བ་ཤ་ཀ་ཡིས་་་
ཁྲག་ཚད་མ་ལུས་སེལ། །བ་ལེ་ཀ་ཡིས་གློ་མཆིན་སྣོད་ཚད་སེལ། ག་་་
དུར་རིམས་དང་གློ་ནད་རྩ་ཚད་སེལ། །སྟབ་སེང་རུས་ཆག་སྦྱོར་ཞིང་
རུས་ཚད་སེལ། །སྒྲོན་ཤིང་ཆུ་སེར་བད་རླུང་གྲང་བ་སེལ། །སྐྱེར་པ་སེ་
རྒོད་དུག་སྡུད་ཆུ་སེར་སེལ། །སེང་ལྡེང་ཁྲག་དང་ཆུ་སེར་སྐེམ་པར་་་༌་
བྱེད། །སོ་ཆས་ནད་ཀུན་གྱེན་འདྲེན་སྨྱུག་སྨན་མཆོག །དན་རོག་ཤྲཱི་
ཁཎྜ ་ཌག་པོར་སྦྱོང་། །དོང་གས་མཆིན་ནད་སེལ་ཞིང་འཇམ་པོར་་་
འཁྲུ། །ཀ་པེད་ད་ཏྲིག་སྨྲག་དང་མོན་ཆ་ར། །འཁྲུ་བའི་ནད་རྣམས་ཚ་
གྲང་མེད་པར་གཅོད། །ཅེས་པའི་དོན། ཁྱུང་སྡེར་དཀར་པོ་དང་ཁྱུང་སྡེར་
སྨུག་པོས་དུག་གི་ཚད་པ་སེལ་བར་བྱེད་ལ། དཔའ་བོ་དཀར་པོ་དང་དཔའ་བོ་
སེར་པོ་དང་དཔའ་རྒོད་རྣམས་ཀྱིས་དེ་བཞིན་དུ་དུག་ལ་ཕན་པ་ཡིན་ནོ། །བོང་
• 519 •



ང་དཀར་པོས་རིམས་དང་དུག་དང་མཁྲིས་ནད་སེལ་བ་ཡིན་ཅིང་། བོང་ང་་་་
དམར་པོ་དང་བོང་ང་སེར་པོས་ནི་ཤ་དུག་དང་བཙན་དུག་(གིས་གཟིར་བ་)
སེལ་བ་ཡིན་ལ། ཤིང་མངར་གྱིས་གློ་ནད་རྙིང་པ་དང་རྩ་ནད་སེལ་བར་བྱེད་དོ།
སླེ་ཏྲེས་དང་ཀཎ ཀ་རིས་རླུང་དང་ལྡན་པའི་ཚད་པ་སེལ་བར་བྱེད་ལ། ག་བྲ་
དག་ཀྱང་དེ་བཞིན་དུ་རླུང་ཚད་ལྡན་པ་སེལ་ཞིང་རིམས་ལ་ཕན་པ་ཡིན་ནོ། །
ཏིག་ཏས་མཁྲིས་པ་ལས་གྱུར་པའི་ཚད་པ་མ་ལུས་པ་སེལ་བ་ཡིན་ལ། བ་ཤ་་་་
ཀས་ཁྲག་གི་ཚད་པ་མ་ལུས་གསོད་པར་བྱེད་ཅིང་། བ་ལེ་ཀ་ཡིས་ནི་གློ་བ་དང་
མཆིན་པ་དང་སྣོད་དུ་བབས་པའི་ཚད་པ་སེལ་བ་ཡིན་ནོ། །ལི་ག་དུར་གྱིས་་་་
རིམས་དང་གློ་བའི་ཚད་པ་དང་རྩ་ཚད་སེལ་བ་ཡིན་ལ། སྟབ་སེང་གིས་རུས་པ་
ཆག་པ་སྦྱོར་ཞིང་རུས་པའི་ཚད་པ་སེལ་བར་བྱེད་ལ། །སྒྲོན་ཤིང་གིས་བད་རླུང་
དང་ཆུ་སེར་དང་གྲང་བ་སེལ་བར་བྱེད་དོ། །སྐྱེར་པ་དང་སེ་རྒོད་གཉིས་ཀྱིས་་་་
དུག་ཚད་བྱེར་བ་སྡུད་ཅིང་ཆུ་སེར་སེལ་བ་ཡིན་ལ། སེང་ལྡེང་གིས་ཁྲག་དང་ཆུ་
སེར་སྐེམ་པར་བྱེད་ལ། སོ་ཆ་ཡིས་ནི་ནད་རྣམས་ཀུན་གྱེན་དུ་འདྲེན་ཅིང་་་་་་
སྐྱུགས་སྨན་གྱི་མཆོག་ཡིན་ནོ། །དན་རོག་དང་ཤི་ཁཎ ་གཉིས་ཀྱིས་དྲག་པོར་་་
སྦྱོང་བར་བྱེད་ལ། དོང་གས་(ཕོ་)མཆིན་གྱི་ནད་སེལ་ཞིང་འཇམ་པོར་འཁྲུ་་་
ནུས་པའོ། །ཀ་པེད་དང་ད་ཏྲིག་དང་སྨག་དང་མོན་ཆ་ར་རྣམས་ཀྱིས་འཁྲུ་བའི་
ནད་རིགས་རྣམས་ཚ་གྲང་མེད་པར་གཅོད་པར་བྱེད། ཅེས་པའོ། །
༧ སྔོ་སྨན་གྱི་ནུས་པ།
བདུན་པ། སྔོ་སྨན་གྱི་ནུས་པ་སྟོན་པ་ནི། སྔོ་ཡི་སྨན་གྱི་ནུས་པ་སྟོན་
པ་ནི། །ཧོང་ལེན་ཁྲག་སྐེམ་འཁྲུགས་ཚད་དོན་ཚད་སེལ། །སྤང་རྩི་དོ་
• 520 •



བོས་རིམས་དུག་སྙིང་ཚད་སེལ། །རེ་སྐོན་ཁྲག་སྐེམ་སྨུག་པོ་རྩ་ཚད་་་་
སེལ། ཀྱི་ལྕེས་སྣོད་ཚད་མཁྲིས་པའི་ཚད་པ་སེལ། །པྲི་ཡང་ཀུ་ཡིས་ཕོ་
མཆིན་ཚད་པ་སེལ། །སུམ་ཅུ་ཏིག་གིས་མཆིན་མཁྲིས་ཚད་པ་སེལ། །
ཟངས་ཏིག་ལྕགས་ཏིག་མཁྲིས་པའི་ཚད་པ་སེལ། །སྲོ་ལོ་སུག་འདྲས་་་
གློ་ཡི་ཚད་པ་སེལ། །གཡའ་ཀྱི་མ་ཡིས་མཁྲིས་པ་ཞི་སྦྱོང་བྱེད། །གང་ག་
ཆུང་གིས་དུག་དང་ཚད་འཁྲུ་གཅོད། །བྱ་རྒོད་སྤོས་ཀྱིས་གདོན་དུག་་
རིམས་ནད་སེལ། །སྲོལ་གོང་པ་ཡིས་མགོ་ཆག་དུག་ནད་སེལ། །ཡུ་མོ་
མདེལ་འབྱིན་བུ་རོ་ཟུག་རྔུ་འབྱིན། །ཞེས་པའི་དོན། སྡེ་ཚན་བརྒྱད་ཀྱི་་་༌་
ནང་ནས། སྔོ་ཡི་སྨན་རྣམས་ཀྱི་ནུས་པ་བསྟན་པ་ནི། ཧོང་ལེན་གྱིས་ཁྲག་སྐེམ་
ཞིང་འཁྲུགས་ཀྱི་ཚད་པ་དང་དོན་གྱི་ཚད་པ་སེལ་བར་བྱེད་ལ། སྤང་རྩི་དོ་བོས་
རིམས་དང་དུག་ནད་དང་སྙིང་ཚད་སེལ་བར་བྱེད་དོ། །རེ་སྐོན་གྱིས་ཁྲག་སྐེམ་
ཞིང་བད་ཀན་སྨུག་པོའི་རྩ་ཚད་སེལ་བ་ཡིན་ལ། ཀྱི་ལྕེ་བས་སྣོད་དུ་བབས་པའི་
ཚད་པ་དང་མཁྲིས་པའི་ཚད་པ་སེལ་ཞིང་། པྲི་ཡང་ཀུ་ཡིས་ཕོ་བ་དང་མཆིན་་
པའི་ཚད་པ་སེལ་བར་བྱེད་ལ། སུམ་ཅུ་ཏིག་གིས་མཆིན་པ་དང་མཁྲིས་པའི་་་
ཚད་པ་སེལ་བར་བྱེད་དོ། །ཟངས་ཏིག་དང་ལྕགས་ཏིག་གིས་མཁྲིས་པའི་ཚད་
པ་སེལ་ཞིང་། སྲོ་ལོ་སུག་འདྲས་གློ་བའི་ཚད་པ་སེལ་བར་བྱེད་ལ། གཡའ་ཀྱི་་་
མས་མཁྲིས་པའི་ནད་ཞི་ཞིང་སྦྱོང་བར་བྱེད་དོ། །གང་ག་ཆུང་གིས་དུག་ལ་ཕན་
པ་དང་ཚད་པས་འཁྲུ་ནད་གཅོད་པར་བྱེད་ལ། བྱ་རྒོད་སྤོས་ཀྱིས་གདོན་་་་་་
བསྲུང་ཞིང་དུག་དང་རིམས་དང་ཚད་པ་སེལ་བར་བྱེད་དོ། །ཡུ་མོ་སྲོལ་གོང་་་
པས་མགོ་བོ་ཆག་པ་དང་དུག་ནད་སེལ་བ་ཡིན་ལ། ཡུ་མོ་མདེལ་འབྱིན་གྱིས་་་་
• 521 •



མདེའུ་ལ་སོགས་པའི་ཟུག་རྔུ་ཁོང་དུ་ལུས་པ་འབྱིན་པར་བྱེད། ཅེས་པའོ། །
སྔོ་དར་ཡ་ཀན་ལ་སོགས་པའི་ནུས་པ་སྟོན་པ་ནི། དར་ཡ་ཀན་གྱིས་་
བྱང་ཁོག་ཆུ་སེར་སྐེམ། །མགོ་ཡི་རུས་ཆག་སྦྱོར་ཞིང་ལྷ་བ་འཛིན། །
རྟ་ལྤགས་ལྷ་བ་འཛིན་ཅིང་ཆུ་སེར་འདྲེན། །ཨ་བྷི ཥ་ཡིས་མགོ་ཆག་་་་
དུག་ནད་སེལ། །སྟག་ཤས་རྨ་འདྲུབ་གཉན་གསོད་དུག་ནད་སེལ། །
སྤང་རྒྱན་དཀར་པོས་གྲེ་བའི་དུག་ཚད་སེལ། །ཡུ་གུ་ཤིང་གིས་རྨ་སྦྱོར་
དུག་ཚད་སེལ། །རྩད་དང་རྒྱ་ཐུབ་ལྡུམ་སྟག་དུག་ནད་སེལ། །ཨ་བྱག་
མགོ་ཆག་གསོ་ཞིང་ཆུ་སེར་སྐེམ། །སྨུག་ཆུང་མདན་ཡོན་དག་ཀྱང་དེ་
བཞིན་ནོ། །གསེར་སྐུད་གློ་མཆིན་རྩ་ཚད་དུག་ནད་སེལ། །ཚེར་སྔོན་་
རུས་ཆག་སྦྱོར་ཞིང་ལྷ་བ་འདེབས། །ལུག་རུ་སྨུག་པོས་དུག་སྡུད་ཤ་་་
དུག་སེལ། །ལུག་རུ་སེར་པོ་ཆུ་རུག་ཆུ་འཐུང་བྱེད། །སེ་བའི་མེ་ཏོག་་
མཁྲིས་སེལ་རླུང་ཁ་གནོན། །འབུ་སུ་ཧང་གིས་རྨ་འདྲུབ་གློ་ནད་སེལ། །
སྒོང་ཐོག་པ་ཡིས་ཤ་དུག་འཁྲུགས་ཚད་སེལ། །ཨ་ཀྲོང་གློ་ཡི་ཚ་བ་སེལ་
བར་བྱེད། །ཚར་བོང་གྲེ་བའི་ཚད་པ་གློ་ནད་སེལ། །ཏང་ཀུན་སྙིང་གི་
ཚད་པ་དུག་ནད་སེལ། །སེ་རྒོད་འབྲས་བུས་དུག་ཚད་མཆིན་ཚད་སེལ། །།
ཤུག་པ་ཚེར་ཅན་མཁལ་ཚད་ལྷོག་པ་སེལ། །སྐྱེར་བའི་མེ་ཏོག་འབྲས་
བུས་འཁྲུ་བ་གཅོད། །ཅེས་པའི་དོན། སྔོ་ཡི་ནང་ནས་དར་ཡ་ཀན་གྱིས་ནི་་་
བྱང་ཁོག་གི་ཆུ་སེར་སྐེམ་ཞིང་མགོའི་རུས་པ་ཆག་པ་སྦྱོར་ཞིང་ལྷ་བ་འཛིན་པར་
བྱེད་ལ། རྟ་ལྤགས་པ་ཡིས་ལྷ་བ་འཛིན་ཅིང་ཆུ་སེར་འདྲེན་པར་བྱེད་དོ། །ཨ་
བྷི ཥ་ཡིས་མགོ་ཆག་དང་དུག་ནད་སེལ་བ་ཡིན་ཏེ། སྟག་ཤས་རྨ་འདྲུབ་གཉན་
• 522，



གསོད་ལ་དུག་ནད་སེལ་བར་བྱེད་དོ། །སྤང་རྒྱན་དཀར་པོས་ནི་གྲེ་བའི་ཚད་པ་
དང་དུག་ཚད་སེལ་བར་བྱེད་ལ། ཡུ་གུ་ཤིང་གིས་རྨ་འདྲུབ་པར་བྱེད་ཅིང་དུག་
གི་ཚད་པ་སེལ་བ་དང་། རྩད་དང་ཆུ་ཐུབ་དང་ལྡུམ་སྟག་རྣམས་ཀྱིས་དུག་ནད་
སེལ་ཞིང་། ཨ་བྱག་གིས་མགོ་ཆག་གསོ་ཞིང་ཆུ་སེར་སྐེམ་པར་བྱེད་དོ། །སྨུག་་
ཆུང་མདན་ཡོན་དག་ཀྱང་ཞེས་པ་ཡག་འབྲས་བུ་དེ་བཞིན་ཏེ་མགོ་ཆག་གསོ་་་
ཞིང་ཆུ་སེར་སྐེམ་ལ། གསེར་སྐུད་དེ་སྤང་ཚན་སྤུ་རུས་གློ་བ་དང་མཆིན་པའི་
ནད་དང་རྩ་ཚད་དང་དུག་ནད་སེལ་བ་ཡིན་ཞིང་། ཨ་བྱག་ཚེར་སྔོན་གྱིས་རུས་
པ་ཆག་པ་གསོ་ཞིང་ལྷ་བ་འདེབས་པར་བྱེད་དོ། །ལུག་རུ་སྨུག་པོས་ནི་དུག་་་་
སྡུད་ཅིང་ཤ་དུག་གསོ་བར་བྱེད་ལ། ལུག་རུ་སེར་པོའི་ཆུ་རུག་པས་ནི་ཆུ་་་་་
འཐུང་བར་བྱེད་དོ། །སེ་བའི་མེ་ཏོག་གིས་ནི་མཁྲིས་ནད་སེལ་ཅིང་རླུང་ཁ་མཐོ་
བ་གནོན་པ་ཡིན་ལ། འབུ་སུ་ཧང་གིས་ནི་རྨ་འདྲུབ་པར་བྱེད་ཅིང་གློ་ནད་སེལ་
བ་ཡིན་ཞིང་སྒང་ཐོག་པ་ཡིས་ནི་ཤ་དུག་དང་འཁྲུགས་ཚད་སེལ་བ་ཡིན་ལ་ཨ་་
ཀྲོང་གིས་གློ་ཡི་ཚད་པ་སེལ་བར་བྱེད་ཅིང་ཚར་བོང་གྲེ་བའི་ཚད་པ་དང་གློ་་་་
བའི་ནད་སེལ་བར་བྱེད་དོ། །ཏང་ཀུན་གྱིས་སྙིང་གི་ཚད་པ་དང་དུག་ཚད་སེལ་
བ་ཡིན་ཞིང་། སེ་རྒོད་པའི་འབྲས་བུས་ནི་དུག་ཚད་དང་མཆིན་པའི་ཚད་པ་་་
སེལ་བར་བྱེད་ལ་ཤུག་པ་ཚེར་མ་ཅན་གྱིས་མཁལ་མའི་ཚད་པ་དང་ལྷོག་པ་སེལ་
བར་བྱེད་ཅིང་། སྐྱེར་པའི་མེ་ཏོག་དང་འབྲས་བུས་ནི་འཁྲུ་བ་གཅོད་པར་བྱེད།
ཅེས་པའོ། །
ཐང་ཕྲོམ་སོགས་ཀྱིས་ནུས་པ་སྟོན་པ་ནི། ཐང་ཕྲོམ་ལང་ཐང་ཙེ་་་་
ཡིས་སྲིན་ནད་སེལ། །སྲིན་ཤིང་སྣ་མའི་འབྲས་བུ་དེ་བཞིན་ནོ། །དྲེས་
• 523 •



མའི་གེ་སར་སྲིན་གསོད་གླང་ཐབས་འཇོམས། །དཀར་པོ་ཆིག་ཐུབ་་་
དུག་སྡུད་གཉན་སྲིན་འཇོམས། །ཨ་བ་བྱང་ཁོག་རྨ་དང་མིག་ལ་ཕན། །
ཞིམ་ཐིག་ལེ་ཡིས་མིག་གི་མིང་ཐོག་ལེན། །པར་པ་ཏ་ཡིས་རིམས་དང་
དུག་ཚད་སེལ། །དྭ་བའི་རྩ་བས་སྲིན་གསོད་རུས་མཛེར་འགོག། །
འདམ་བུ་ཀ་རས་གློ་མཆིན་རྩ་ཚད་སེལ། །འབྲི་རྟ་ས་འཛིན་རྣག་ཁྲག་
ཆུ་སེར་འདྲེན། །བྱ་ཕོ་ཙི་ཙིས་བུད་མེད་ཟླ་མཚན་གཅོད། །ཤུ་མོ་ཟ་་་
ཡིས་གློ་རྣག་འཁྲུ་བ་གཅོད། །སྙི་བ་གློ་བུར་ ( ལུག་མུར་ ༽ བྲང་ཚ་་་་
ཆམ་པ་སེལ། །གཡེར་ཤིང་པ་ཡིས་འབྲུམ་པའི་ཚད་པ་སེལ། །མེ་ཏོག་
སེར་ཆེན་རྨ་འདྲུབ་རྩ་རུལ་གཅོད། བྲག་སྐྱ་ཧ་བོས་དུག་སེལ་ཚད་་་་
འཁྲུ་གཅོད། །བྲག་སྤོས་རྣག་སྐེམ་རྨ་འདྲུབ་ལྷ་བ་འཛིན། །རྒྱ་སྤོས་་་་
སྤང་སྤོས་ཚད་རྙིང་དུག་ཚད་སེལ། །ཞེས་པའི་དོན། ཐང་ཕྲོམ་བ་དང་ལང་
ཐང་ཙེས་ནི་སྲིན་གྱི་ནད་སེལ་བར་བྱེད་ལ། སྲིན་ཤིང་སྣ་མའི་འབྲས་བུ་ནི་དེ་་
བཞིན་ནོ། །ཞེས་པ་སྲིན་གྱི་ནད་སེལ་ཅིང་། དྲེས་མའི་གེ་སར་གྱིས་ཀྱང་སྲིན་བུ་
གསོད་ཅིང་གླང་ཐབས་འཇོམས་པར་བྱེད་ལ། དཀར་པོ་ཆིག་ཐུབ་ཀྱིས་དུག་་་
སྡུད་དེ་གཉན་ནད་དང་སྲིན་བུ་འཇོམས་པར་བྱེད་དོ། །ཨ་བས་བྱང་ཁོག་གི་རྨ་
དང་མིག་ནད་ལ་ཕན་པ་ཡིན་ལ། ཞིམ་ཐིག་ལེ་ཡིས་མིག་གི་ལིང་ཐོག་ལེན་པར་
བྱེད་ཅིང་། པར་པ་ཏས་རིམས་དང་དུག་ཚད་སེལ་བ་ཡིན་ལ། རྭ་བའི་རྩ་བས་
སྲིན་གསོད་ཅིང་རུས་མཛེར་འགོག་པར་བྱེད་དོ། །འདམ་བུ་ཀ་རས་ནི་གློ་བ་་་
དང་མཆིན་པའི་ནད་དང་རྩ་ནད་སེལ་བར་བྱེད་ཅིང་། འབྲི་རྟ་ས་འཛིན་གྱིས་
རྣག་དང་ཁྲག་དང་ཆུ་སེར་འདྲེན་པར་བྱེད་ལ། བྱ་ཕོ་ཙི་ཙིས་ནི་བུད་མེད་ཀྱི་
• 524 •



ཟླ་མཚན་འཛག་པ་གཅོད་པར་བྱེད་དོ། །ཤུ་མོ་ཟ་ཡིས་ནི་གློ་རྣག་དང་འཁྲུ་བ་
གཅོད་པར་བྱེད་ཅིང་། སྙི་བ་(དང་ལུག་མུར་གྱིས་)ཡིས་གློ་བུར་དུ་བྲང་ཚ་བ་
དང་ཆམ་པ་སེལ་བ་ཡིན་ལ། གཡེར་ཤིང་པས་འབྲུམ་པའི་ཚད་པ་སེལ་བར་་་་་
བྱེད་དོ། །མེ་ཏོག་སེར་ཆེན་གྱིས་རྨ་འདྲུབ་པར་བྱེད་ཅིང་རྩ་རུལ་བ་གསོ་བར་་་
བྱེད་ལ། བྲག་སྐྱ་ཧ་བོས་དུག་སེལ་ཅིང་ཚད་པ་འཁྲུ་བ་གཅོད་པར་བྱེད་དོ། །
བྲག་སྤོས་ཀྱིས་རྣག་སྐེམ་པ་དང་རྨ་འདྲུབ་པ་དང་ལྷ་བ་འཛིན་པར་བྱེད་ཅིང༌། །
རྒྱ་སྤོས་དང་སྤང་སྤོས་ཀྱིས་ཚད་པ་རྙིང་པ་དང་དུག་ཚད་སེལ་བར་བྱེད་ཅེས་་་་
པའོ། །
མྱང་རྩི་སྤྲས་ལ་སོགས་བའི་ནུས་པ་སྟོན་པ་ནི། མྱང་རྩི་སྤྲས་ཀྱིས་ཆུ་་
འཐུང་རིམས་ཚད་སེལ། །རྒྱ་དུས་རྨ་འདྲུབ་རྩ་མཐུད་རྒྱུ་གཟེར་སེལ། །
འབམ་པོས་སྐྲང་འཇོམས་ཁོང་འབྲས་འཇོམས་པར་བྱེད། །མེ་ཏོག་་་་
ལུག་མིག་དུག་དང་རིམས་ནད་སེལ། འཁན་པས་ཁྲག་གཅོད་ཡན་་་་
ལག་སྐྲང་པ་འཇོམས། །ཆུ་མ་རྩི་ཡིས་ཆུ་སེར་དམུ་ཆུ་སྦྱོང་། །བྱི་ཚེར་་
རིམས་དུག་མཁལ་མའི་ཚད་པ་སེལ། །དེ་བས་རིམས་སེལ་རྩ་མཁྲིས་་
མཁྲིས་ནད་སེལ། །རེ་རལ་འོམ་བུས་ཤ་དུག་སྦྱར་དུག་སེལ། །ཞུ་་་་
མཁན་ཚོས་བཙོད་གློ་མཁལ་འགྲམས་ཚད་སེལ། །ལྕམ་པས་ཆུ་འགག་
སྐོམ་དད་འཁྲུ་བ་སེལ། །བྲག་ལྕམ་རྨ་འདྲུབ་རྟ་རྨིག་རྩ་སྒོ་འགེགས། །
བྲ་མའི་རྩ་བས་ཤ་ཚད་རྩ་ཚད་སེལ། །མཛོ་མོས་ཁྲག་འཁྱགས་འཇུ་་་་
ཞིང་ཁྲག་ཚད་སེལ། །འཕང་མའི་འབྲས་བུས་སྙིང་ཚད་མོ་ནད་སེལ། །
སྲད་དཀར་རྩ་བས་དམུ་ཆུ་སྐྱ་རྦ བ་སེལ། །བྱི་རུག་རྨ་ཡི་འབུ་སྲུང་་་་
• 525 •



སྲིན་ཕོལ་སེལ། །མཚེ་ལྡུམ་རྩ་ཡི་ཁྲག་གཅོད་མཆིན་ཚད་སེལ། །བྲེ་་་་
གས་གློ་དང་མཁལ་མའི་ཚད་པ་སེལ། །ལུག་ཆུང་རིམས་དུག་སྨུག་པོ་
རྩ་ཚད་སེལ། །ཞེས་པའི་དོན། མྱང་རྩི་སྤྲས་ཀྱིས་ཆུ་འཐུང་བར་བྱེད་ཅིང་་་་
རིམས་ཚད་སེལ་བར་བྱེད་པ་ཡིན་ལ། སེར་པོ་རྒུ་དྲུས་ཀྱིས་རྨ་འདྲུབ་པར་བྱེད་
ཅིང་རྩ་ཆད་པ་མཐུད་ལ་རྒྱུ་གཟེར་སེལ་བར་བྱེད་དོ། །འབམ་པོས་སྐྲངས་པ་་་
འཇོམས་པ་དང་ཁོང་འབྲས་འཇོམས་པར་བྱེད་པ་དང་། མེ་ཏོག་ལུག་མིག་་་་
གིས་དུག་གི་ནད་དང་རིམས་ནད་སེལ་བར་བྱེད་ལ། འཁན་པས་ནི་ཁྲག་གཅོད་
ཅིང་ཡན་ལག་སྐྲངས་པ་འཇོམས་པར་བྱེད་དོ། །ཆུ་མ་རྩིས་ཆུ་སེར་དང་དམུ་ཆུ་
སྦྱོང་པར་བྱེད་ཅིང་། བྱི་ཚེར་བས་རིམས་དང་དུག་དང་མཁལ་མའི་ཚད་་་་་
སེལ་བར་བྱེད་ལ། དེ་བས་རིམས་ཀྱི་ནད་སེལ་ཞིང་རྩ་མཁྲིས་ཀྱིས་མཁྲིས་ནད་
སེལ་བར་བྱེད་དོ། །རེ་རལ་དང་འོམ་བུས་ཤ་དུག་དང་སྦྱར་དུག་སེལ་བར་བྱེད་
ཅིང་། ཞུ་མཁན་དང་ཚོས་དང་བཙོད་རྣམས་ཀྱིས་གློ་བ་དང་མཁལ་མའི་ནད་
དང་འགྲམས་ཀྱི་ཚད་པ་སེལ་བར་བྱེད་ལ། ལྕམ་པས་ནི་ཆུ་འགགས་པ་དང་་་་
སྐོམ་དད་ཆེ་བ་དང་འཁྲུ་བ་སེལ་བར་བྱེད་དོ། །བྲག་ལྕམ་གྱིས་རྨ་འདྲུབ་པར་་་
བྱེད་ཅིང་རྟ་རྨིག་གིས་རྩ་སྒོ་འགག་པར་བྱེད་ལ། བྲ་མའི་རྩ་བས་ནི་ཤ་ཚད་་་་
དང་རྩ་ཚད་སེལ་བར་བྱེད་དོ། །མཛོ་མོས་ནི་ཁྲག་འཁྱགས་པ་འཇུ་ཞིང་ཁྲག་གི་
ཚད་པ་སེལ་བར་བྱེད་ཅིང་། འཕང་མའི་འབྲས་བུས་ནི་སྙིང་གི་ཚད་པ་དང་མོ་
ནད་སེལ་བར་བྱེད་ལ། སྲད་དཀར་གྱིས་རྩ་བས་དམུ་ཆུ་དང་སྐྱ་རྦབ་སྦྱོང་བར་
བྱེད་དོ། །བྱི་རུག་གིས་རྨ་ཡི་འབུ་སྲུང་བར་བྱེད་ཅིང་སྲིན་ནད་ཕོལ་ནད་སེལ་་
བར་བྱེད་ལ། མཚེ་ལྡུམ་གྱིས་རྩ་ཡི་ཁྲག་གཅོད་པ་དང་མཆིན་པའི་ཚད་པ་སེལ་
• 526 •



བར་བྱེད་དོ། །བྲེ་གས་གློ་བ་དང་མཁལ་མའི་ཚད་པ་སེལ་བར་བྱེད་ཅིང་།
ལུག་ཆུང་གིས་རིམས་དང་དུག་དང་སྨུག་པོ་དང་རྩ་ཚད་སེལ་བར་བྱེད་ཅེས་་་
པའོ། །
ལུག་ངལ་སོགས་ཀྱི་ནུས་པ་སྟོན་པ་ནི། ལུག་ངལ་དུག་སེལ་ཡན་ལག་་་་
སྐང་པ་འཇོམས། ཟངས་རྩི་བ་ཡིས་མཁྲིས་ནད་མིག་སེར་སེལ། སྙ་ལོས་རྒྱུ་་་་
ལོང་སྣོད་ཀྱི་ཚད་པ་སེལ། ཤོ་མང་རྨ་ཡི་ཚད་པ་སེལ་བར་བྱེད། པ་ཡག་རྩ་་་་
བས་གློ་གསོ་གློ་རྣག་འདྲེན། བྱེའུ་ལ་ཕུག་ཤ་དུག་གསོ་བར་བྱེད། ཅེས་པའི་་་
དོན། ལུག་ངལ་བའི་མེ་ཏོག་གིས་ཁྱིའི་དུག་སེལ་ཅིང་འདབ་མས་ཁྱི་དུག་གིས་
ཡན་ལག་སྐྲང་པ་ལ་བྱུག་ན་འཇོམས་པར་བྱེད་ལ། ཟངས་རྩི་བ་ཡིས་མཁྲིས་་་་་
པའི་ནད་དང་མིག་སེར་པོ་སྦྱོང་པར་བྱེད་དོ། །སྙ་ལོ་བ་ཡིས་རྒྱུ་མ་དང་ལོང་ག་
དང་སྣོད་ཀྱི་ཚད་པ་སེལ་བར་བྱེད་ཅིང༌། ཤོ་མང་གིས་རྨ་ཡི་ཚད་པ་སེལ་བར་
བྱེད་ལ། པ་ཡག་པའི་རྩ་བས་གློ་བའི་ནད་སེལ་ཞིང་བློ་རྣག་འདྲེན་པར་བྱེད་ལ།
བྱེའུ་ལ་ཕུག་གིས་ཤ་དུག་སེལ་བར་བྱེད། ཅེས་པའོ། ། །
ཨུག་ཆོས་སོགས་ཀྱི་ནུས་པ་སྟོན་པ་ནི། ཨུག་ཆོས་རྣ་བའི་ནད་སེལ་
སྦོས་པ་སྦྱོང༌། །སྐྱི་བའི་འབྲས་བུས་མཁྲིས་པ་གྱེན་ལ་འདྲེན། །ས་རྫི་་
ཀ་ཡིས་ཕོ་བའི་མེ་དྲོད་སྐྱེད། །སྲུབ་ཀས་རུལ་གཅོད་དྲོད་སྐྱེད་ཆུ་སེར་
འདྲེན། །ལྕེ་ཚ་དབྱི་མོང་གཉིས་ཀྱང་དེ་བཞིན་ནོ། །བ་ལུས་བད་ཀན་
ཚ་གྲང་འཐབ་པ་སེལ། །གོ་སྙོད་རླུང་ཚད་དུག་དང་མིག་ནད་སེལ། །
ཐ་རམས་ན་རམས་བྱ་རྐང་འཁྲུ་བ་གཅོད། །དབང་པོ་ལག་པས་ལུས་
སྟོབས་ཁུ་བ་སྐྱེད། །ཅེས་པའི་དོན། ཨུག་ཆོས་ཀྱིས་རྣ་བའི་ནད་སེལ་ཅིང་།
• 527 •



སྦོས་པ་སྦྱོང་བར་བྱེད་ལ། སྐྱི་བའི་འབྲས་བུས་ནི་མཁྲིས་པ་གྱེན་དུ་འདྲེན་པར་
བྱེད་དོ། །ས་རྫི་ཀ་སྟེ་སྟེ་ནག་མོས་ཕོ་བའི་མེ་དྲོད་སྐྱེད་པར་བྱེད་ཅིང་། སྲུབ་་་
ཀས་རུལ་བ་གཅོད་པ་དང་མེ་དྲོད་སྐྱེད་ལ་ཆུ་སེར་འདྲེན་པར་བྱེད་དོ། །ལྕེ་ཚ་
དང་དབྱི་མོང་གཉིས་ཀྱིས་དེ་བཞིན་རུལ་བ་གཅོད་ཅིང་མེ་དྲོད་སྐྱེད་ལ་ཆུ་སེར་
འདྲེན་པ་ཡིན་ནོ། །བ་ལུས་བད་ཀན་གྱི་ནད་ཚ་གྲང་འཐབ་པ་སེལ་ཞིང་། གོ་
སྙོད་ཀྱིས་རླུང་ཚད་ལྡན་པ་དང་དུག་དང་མིག་ནད་རྣམས་སེལ་བ་ཡིན། ཐ་་་
རམས་དང་ན་རམས་བྱ་རྐང་གིས་འཁྲུ་བ་གཅོད་པར་བྱེད་དོ། །དབང་པོ་ལག་
པས་ལུས་ཀྱི་སྟོབས་དང་ཁུ་བ་སྐྱེད་པར་བྱེད་ཅེས་པའོ། །
རི་ཤོ་སོགས་ཀྱི་ནུས་པ་སྟོན་པ་ནི། རི་ཤོས་མཁྲིས་པ་སྤྱང་ཚེར་བད་
ཀན་འདྲེན། །དུར་བྱིད་ཐར་ནུས་ཚ་གྲང་ནད་ཀུན་སྦྱོང་། །སྔོན་བུས་
ཆུ་སེར་ཁྲོན་བུས་མཁྲིས་པ་སྦྱོང་། ལྕུམ་རྩས་དུག་ཚད་སྣོད་ཚད་བད་་
ཀན་སྦྱོང་། །ཆུ་རྩས་གཉན་སྦྱོང་རྨ་ཡི་སྐམ་རྩི་བྱེད། །རེ་ལྕག་པ་ཡིས་
འབྲས་འདུལ་གཉན་ནད་སྦྱོང་། །ཞེས་པའི་དོན། རི་ཤོས་མཁྲིས་པ་དང་་
སྤྱང་ཚེར་གྱིས་བད་ཀན་གྱེན་ལ་འདྲེན་པར་བྱེད་པའི་སྐྱུག་པ་དང་། དུར་བྱིད་
དང་ཐར་ནུ་བས་ཚ་གྲང་གི་ནད་གང་ཡིན་ཀུན་སྦྱོང་བར་བྱེད་ཅིང་། སྔོན་བུས་
ཆུ་སེར་དང་ཁྲོན་བུས་མཁྲིས་པ་སྦྱོང་བར་བྱེད་ལ། ལྕམ་རྩིས་དུག་ཚད་དང་་་་
སྣོད་ཚད་བད་ཀན་གྱི་ནད་སྦྱོང་ཞིང་། ཆུ་རྩས་གཉན་ནད་སྦྱོང་ལ་རྨ་ཡི་སྐམ་་
རྩི་བྱེད། རེ་ལྕག་པས་འབྲས་འདུལ་ཞིང་གཉན་སྦྱོང་བར་བྱེད། ཅེས་པའོ། །
ལྕ་བ་སོགས་ཀྱི་ནུས་པ་སྟོན་པ་ནི། ལྕ་བས་ཆུ་སེར་མཁལ་རྐེད་གྲང་
བ་སེལ། །ཉེ་ཤིང་ར་མཉེས་ཚེ་རིང་ཆུ་སེར་སེལ། །ཨ་ཤོ་གངྒྷ སྨད་་་་
• 528 •



གྲང་ཆུ་སེར་སེལ། །གཟེ་མ་གཅིན་སྲི་གྲུམ་བུ་མཁལ་ནད་སེལ། །ཅེས་
པའི་དོན། ལྕ་བས་ཆུ་སེར་དང་མཁལ་རྐེད་ཀྱི་ནད་གྲང་བ་ལས་གྱུར་པ་སེལ་་་
ཞིང་། ཉེ་ཤིང་དང་ར་མཉེས་ནི་ཚེ་རིང་བར་བྱེད་ལ་ཆུ་སེར་སེལ་བར་བྱེད་་་་་
ཅིང་། ཨ་ཤོ་གདྡྷ ས་སྨད་ཀྱི་གྲང་བ་དང་ཆུ་སེར་སེལ་བར་བྱེད་ལ། གཟེ་མས་
ནི་གཅིན་སྲི་བའི་ནད་དང་གྲུམ་བུ་དང་མཁལ་མའི་ནད་རྣམས་སེལ་བར་བྱེད་
ཅེས་པའོ། །
༨ སྲོག་ཆག་གྱི་སྨན་ནུས། །
བརྒྱད་པ། སྲོག་ཆགས་ལས་བྱུང་བའི་སྨན་གྱི་ནུས་པ་སྟོན་པ་ལ་ནི།
མདོར་བསྟན་དང་རྒྱས་བཤད་གཉིས་ལས། མདོར་བསྟན་ནི། སྲོག་ཆགས་་་
ལས་བྱུང་རྭ་དང་རུས་པ་དང་། །ཤ་ཁྲག་མཁྲིས་ཚིལ་ཀླད་པ་ལྤགས་་་
སེན་སྤུ། །ཆུ་བླུན་བུབས་རིལ་ལུས་དང་བཅུ་གསུམ་འབྱུང༌། །ཞེས་པའི་
དོན། སྡེ་ཚན་བརྒྱད་པའི་ནང་ནས་སྲོག་ཆགས་ལས་བྱུང་བའི་སྨན་ལ་རྭ་དང་།
རུས་པ་དང་། ཤ་དང་། ཁྲག་དང་། མཁྲིས་པ་དང་། ཚིལ་བུ་དང་། ཀླད་པ་དང་།
པགས་པ་དང་སེན་མོ་དང་། སྤུ་དང་། ཆུ་དང་། ཐུན་དང་། བུབས་རིལ་གྱི་
ལུས་དང་རྣམ་པ་བཅུ་གསུམ་འབྱུང་། ཞེས་པའོ། ། ། །
རྒྱས་པར་བཤད་པ་ལ་བཅུ་གསུམ་གྱི་ཐོག་མར། རཱའི་སྨན་གྱི་ནུས་པ་་་
བསྟན་པ་ནི། དེ་དག་གང་ལ་གང་ཕན་ནུས་བསྟན་པ། །བསེ་རུ་བྱང་་
ཁོག་རྣག་ཁྲག་ཆུ་སེར་སྐེམ། །ཁ་ཤ་ཤ་བའི་རྭ་ཡང་དེ་དང་འདྲ། །
གཅོད་དང་དགོ་བའི་ར་ཡིས་འཁྲུ་བ་གཅོད། །རྒྱུ་རུ་ལུག་ཐུག་ར་ཡིས་
བུ་འབྱིན་བྱེད། །རྒོད་གཡག་རྭ་ཡིས་དྲོད་སྐྱེད་སྐྲན་ནད་བཤིག །
• 529 •



གཉན་གྱི་རྭ་ཡིས་རིམས་ནད་སེལ་བར་བྱེད། །ཅེས་པའི་དོན། སྲོག་་་་
ཆགས་ལས་བྱུང་བའི་སྨན་དེ་དག་གི་ནང་ནས་ནད་གང་ལ་གང་ཕན་གྱི་ནུས་པ་
སོ་སོར་ཕྱེ་ནས་བསྟན་པར་བྱ་བ་ཡིན་ཏེ། བསེ་རུས་བྱང་ཁོག་གི་རྣག་ཁྲག་དང་
ཆུ་ཆེར་སྐེམ་ཞིང་། ཁ་ཤ་དང་ཤ་བའི་རྭ་ཡང་བསེ་རུ་དང་འདྲ་བར་བྱང་ཁོག་
གི་རྣག་ཁྲག་དང་ཆུ་སེར་སྐེམ་པར་བྱེད་ལ། གཙོད་ཀྱི་རྭ་དང་དགོ་བའི་རྭ་ཡིས་
འཁྲུ་བ་གཅོད་པར་བྱེད་དོ། །རྒྱུ་རུ་དང་ལུག་ཐུག་གི་རྭ་ཡིས་བུ་དང་བུ་རོག་མ་
ཐོན་པ་ལ་མངལ་གྱི་ཕྱིར་འབྱིན་པར་བྱེད་ཅིང་། རྒོད་གཡག་གི་རྭ་ཡིས་དྲོད་་་་
སྐྱེད་པ་དང་སྐྲན་ནད་བཤིག་པར་བྱེད་ལ། གཉན་ཀྱི་རྭ་ཡིས་རིམས་སེལ་བར་་
བྱེད། ཅེས་པའོ། །
རུས་པའི་ནུས་པ་སྟོན་པ་ནི། མི་ཡི་དུར་ཐོད་ཆུ་སེར་སྐེམ། །མི་ཡི་
དཔྱི་རུས་ལྷོག་པ་གསོད། །མི་རུས་བཙའ་མ་སོག་ཐལ་གྱིས། །ཚད་་་་
རྙིང་ལུས་ལ་ཞེན་པ་འགོག །འབྲུག་རུས་རུལ་གཅོད་རྨེན་པ་འདྲུབ། །
སྟག་གི་རུས་པས་ལྷ་བ་འགུགས། །འགྲོན་བུས་ཁྲག་གཅོད་རྣག་ཆུ་སྐེམ། །
།ཐོག་གིས་བསད་པའི་རུས་པ་དང༌། །རྒྱུ་གཟེར་ཐོད་པས་རྒྱུ་གཟེར་་་
འཇོམས། །ཕག་པའི་རུས་པས་སྨུག་པོ་སེལ། །ལུག་གི་རུས་པས་རླུང་
ནད་སེལ། །སེར་(བ་)རུས་ཀྱིས་ཆུ་འགགས་སེལ། །ཟེར་མོའི་རུས་་་
པས་ཁྲག་ཤོར་གཅོད། །སྤྲེའུའི་རུས་པས་བུ་འབྱིན་བྱེད། །འབུ་སྐྱོགས་
སྲིན་སེལ་དམུ་ཆུ་སྦྱོང་། །བཤུལ་ཆགས་རུས་པས་ཆུ་སེར་རུས་ཞེན་་་་
སེལ། །ཞེས་པའི་དོན། མི་ཡི་དུར་ཐོད་ཀྱི་ཐལ་བས་ཆུ་སེར་སྐེམ་པར་བྱེད་་་་་
ཅིང་། མིའི་དཔྱི་རུས་ཀྱིས་ནི་ལྷོག་པ་གསོད་པར་བྱེད་ལ། མི་རུས་བཙའ་མ་་་
• 530 •



དང་མིའི་སོག་པའི་ཐལ་བ་རྣམས་ཀྱི་ཚད་པ་རྙིང་པ་ལུས་ལ་ཞེན་ཅིང་གནས་བ་
འགོག་པར་བྱེད་དོ། །འབྲུག་གི་རུས་པས་རུལ་གཅོད་དང་རྨེན་པ་འདྲུབ་པར་
བྱེད་ཅིང་། སྟག་གི་རུས་པས་ལྷ་བ་བྲོས་པ་འགུགས་པར་བྱེད་ལ། འགྲོན་བུའི་
ཐལ་བས་ཁྲག་གཅོད་པ་དང་རྣག་དང་ཆུ་སེར་སྐེམ་པར་བྱེད་དོ། །ཐོག་གིས་་་་
བསད་པའི་རུས་པ་དང་། རྒྱུ་གཟེར་ནད་ཀྱིས་ཤི་བའི་ཐོད་པ་ནི་རྒྱུ་གཟེར་ཀྱི་་
ནད་འཇོམས་པར་བྱེད་ལ་ཕག་གི་རུས་པས་བད་ཀན་སྨུག་པོ་སེལ་བར་བྱེད་པ།
ལུག་གི་རུས་པས་རླུང་གི་ནད་སེལ་བར་བྱེད་དོ། །ལུག་གི་སེར་བ་རུས་ཀྱིས་ཆུ་
འགག་པ་སེལ་བར་བྱེད་ཅིང་། ཟེར་མོའི་རུས་པས་ཁྲག་ཤོར་བ་གཅོད་པར་་་་་
བྱེད་ལ་སྤྲེའུའི་རུས་པས་བུ་མ་ཐོན་པ་འབྱིན་པར་བྱེད་དོ། །འབུ་སྐྱོགས་ཀྱིས་་་
སྲིན་གྱི་ནད་སེལ་ཅིང་དམུ་ཆུ་སྦྱོང་བ་ཡིན་ལ། རྟ་རྐྱང་བོང་བུ་ལ་སོགས་བཤུལ་
ཆགས་ཀྱི་རུས་པ་རྣམས་ཀྱིས་ཆུ་སེར་རུས་པ་ལ་ཞེན་པ་སེལ་བར་བྱེད་དོ། །
ཅེས་པའོ། ། །
ཤའི་ནུས་པ་སྟོན་པ་ནི། མི་ཤས་འབྲས་རླུང་དུག་སེལ་གཉན་ནད་
སྦྱོང་། །སྦྲུལ་ཤས་འདྲིལ་བཤིག་འགགས་འབྱིན་མིག་ལ་ཕན། །བྱ་་་་
རྒོད་ཤ་ཡིས་དྲོད་སྐྱེད་ལྔ་བ་འཇོམས། །རྨ་བྱའི་ཤ་དང་མཁྲིས་པ་་་་༌་
དུག་ནད་འཇོམས། །ད་བྱིད་ཤ་ཡིས་མཁལ་རྐེད་གྲང་བ་སེལ། །སྲམ་་
གྱི་མཆིན་པས་ཆུ་འགག་སེལ། །ཕྱི་བའི་མཆིན་པས་རུས་པ་སྦྱོར། །ར་
ཡི་མཆིན་པས་མིག་ལ་ཕན། །གློ་སྙིང་ཕོ་མཆིན་མཁལ་ཤས་རང་ནད་་
སེལ། །སྤྱང་ཀིའི་ཕོ་བས་དྲོད་སྐྱེད་མ་ཞུ་སེལ། །སྤྱང་ཀིའི་ལྕེ་ཡིས་ལྕེ་་
སྐྲངས་འཇོམས། །ཕག་པའི་ལྕེ་ཡིས་རུས་མཛེར་འགོག། །ཁྱི་ཡི་ལྕེ་ཡིས་
• 531 •



རྨ་རྣམས་འདྲུབ། །བོང་བུའི་ལྕེ་ཡིས་འཁྲུ་བ་གཅོད། །ཐུག་འབྲས་རོ་་
ཙ་ཁྱི་རླིག་བུ་རོགས་འབྱིན། །ཝ་དང་ཁུག་རྟའི་ཤ་ཡིས་གློ་རྡོལ་གཅོད།།
བྱ་བང་བོན་པོའི་ཤ་ཡིས་སྐྱུག་པ་གཅོད། །མཆིལ་པ་ནས་ཟན་རྩངས་
པས་ཁུ་བ་སྐྱེད། །དུར་པའི་ཤ་ཡིས་ཞྭ་ལྷོག་སེལ། ཅེ།ས་པའི་དོན། མི་ཡི་
ཤ་ཡིས་འབྲས་འདུལ་རླུང་འཇོམས་དུག་གི་ནད་སེལ་ཅིང་གཉན་ནད་སྦྱོང་བར་
བྱེད་ལ། སྦྲུལ་ཤས་འདྲིལ་བཤིག་པ་དང་། འགག་པ་ལ་སོགས་པ་འབྱིན་པ་་་་
དང་། མིག་ལ་མཆོག་ཏུ་ཕན་པ་ཡིན་ནོ། །བྱ་རྒོད་ཀྱི་ཤ་ཡིས་མེ་དྲོད་སྐྱེད་པ་་་
དང་ལྔ་བ་འཇོམས་པར་བྱེད་ཅིང་། རྨ་བྱའི་ཤ་དང་མཁྲིས་པས་དུག་ནད་་་་་
འཇོམས་པ་ཡིན་ལ། ད་བྱིད་དེ་གངས་སྦལ་གྱི་ཤས་མཁལ་རྐེད་ཀྱི་གྲང་བ་སེལ་
བར་བྱེད་ཅིང་། ཤའི་ནང་ནས་སྲམ་གྱི་མཆིན་པས་ནི་ཆུ་འགག་སེལ་བར་བྱེད་
པ་དང་། ཕྱི་བའི་མཆིན་པས་རུས་པ་ཆག་པ་སྦྱོར་བར་བྱེད་དེ། ར་ཡི་མཆིན་་་་
པས་མིག་ལ་ཕན་ཅིང་སྲོད་ལོང་ལ་མཆོག་ཏུ་ཕན་པ་ཡིན་ཏེ་སྲོག་ཆགས་རྣམས་
ཀྱིས་གློ་བ་དང་སྙིང་དང་ཕོ་བ་དང་མཆིན་པ་དང་མཁལ་མའི་ཤ་རྣམས་ཀྱི་གློ་་
བ་ལ་སོགས་པ་རང་རང་གི་ནད་སེལ་བར་བྱེད་དོ། , །སྤྱང་ཀིའི་ཕོ་བས་ནི་མེ་་་་
དྲོད་སྐྱེད་པ་དང་མ་ཞུ་བ་སེལ་ཞིང་། སྤྱང་ཀིའི་ལྕེ་ཡིས་སྐྲང་པ་འཇོམས་ལ།
ཕག་པའི་ལྕེ་ཡིས་རུས་མཛེར་འགོག་པར་བྱེད་དོ། །ཁྱིའི་ལྕེས་རྨ་འདྲུབ་པར་་་་་
བྱེད་ཅིང་། བོང་བུའི་ལྕེས་འཁྲུ་བ་གཅོད་པར་བྱེད་ལ་ལུག་ཐུག་གི་འབྲས་བུ་ནི་
རོ་ཙ་བར་བྱེད་ཅིང་། ཁྱིའི་རླིག་པས་བུ་རོགས་མ་ཐོན་པ་འབྱིན་པར་བྱེད་ལ།
ཝ་དང་ཁུག་རྟའི་ཤ་ཡིས་གློ་རྡོལ་གཅོད་པར་བྱེད་དོ། །བྱ་ཕ་བང་དང་བྱ་བོན་
པོའི་ཤ་ཡིས་སྐྱུག་པ་གཅོད་པར་བྱེད་ཅིང་། མཆིལ་པ་དང་ནས་ཟན་གྱི་ཤ་དང་
• 532 •



རྩངས་པའི་ཤ་ཡིས་ཁུ་བ་སྐྱེད་པར་བྱེད་ལ། དུར་པའི་ཤས་ཞྭ་ལྷོག་སེལ་བར་་་་
བྱེད་ཞེས་པའོ།།
ཁྲག་གི་ནུས་པ་སྟོན་པ་ནི། ཤ་བའི་ཁྲག་གིས་སྲིན་སེལ་མངལ་ཁྲག་
གཅོད། །ར་ཡི་ཁྲག་གིས་རེག་དུག་འབྲུམ་ནད་སེལ། །གཡག་རྒོད་་་་
ཁྲག་དང་གཅོད་ཁྲག་འཁྲུ་བ་གཅོད། །ཕག་ཁྲག་དུག་དང་སྨུག་པོ་་་་
བྱེར་བ་སྡུད། །བོང་ཁྲག་གྲུམ་བུ་ཚིགས་དམིགས་ཆུ་སེར་སེལ། །བྱ་ཡི་
ཟེ་ཁྲག་ཤ་གསོ་ལྷ་བ་འཛིན། །མངལ་ཁྲག་རྩ་སྡོམ་ཤའུ་སྐྱེད་པར་བྱེད།
།ཅེས་པའི་དོན། ཤ་བའི་ཁྲག་གིསས་སྲིན་ནད་སེལ་ཞིང་མངལ་ཁྲག་འཛག་པ་
གཅོད་པར་བྱེད་ལ། ར་ཡི་ཁྲག་གིས་རེག་པའི་དུག་དང་འབྲུམ་ནད་སེལ་བར་
བྱེད་དོ། །གཡག་རྒོད་ཀྱི་ཁྲག་དང་གཙོད་ཀྱི་ཁྲག་གིས་འཁྲུ་བ་གཅོད་པར་བྱེད་
ཅིང་། ཕག་ཁྲག་གིས་དུག་དང་བད་ཀན་སྨུག་པོ་བྱེར་བ་སྡུད་པར་བྱེད་ལ།
བོང་བུའི་ཁྲག་གིས་གྲུམ་བུ་དང་ཚིགས་དམིགས་ཀྱི་ཆུ་སེར་སེལ་བར་བྱེད་དོ། །
ཁྱིམ་བྱའི་ཟེ་བའི་ཁྲག་གིས་ཤའུ་གསོ་ཞིང་ལྷ་བ་འཛིན་པར་བྱེད་ལ། མངལ་་་་་
ཁྲག་གིས་རྩ་ཁ་སྡོམ་པ་དང་ཤའུ་སྐྱེད་པར་བྱེད། ཅེས་པའོ། །
མཁྲིས་པའི་ནུས་པ་སྟོན་པ་ནི། །མཁྲིས་པ་ཐམས་ཅད་རྩ་ཁ་སྡོམ།
རུལ་གཅོད་ཤ་གསོ་དུག་སེལ་མིག་ལ་ཕན། ཞེས་པའོ། །མཁྲིས་པ་ཐམས་
ཅད་ཀྱི་ནུས་པས་རྩ་ཁ་སྡོམ་པར་བྱེད་ཅིང་། རུལ་གཅོད་པ་དང་ཤའུ་གསོ་བ་་
དང་དུག་སེལ་ཞིང་མིག་ལ་ཕན་པར་བྱེད་པའོ། ། །
ཚིལ་བུའི་ནུས་པ་སྟོན་པ་ནི། སྦྲུལ་གྱི་ཚིལ་བུས་མདེའུ་འབྱིན། །
ཤ་ཚིལ་སྲིན་སེལ་དུག་ནད་བསྲུང་། །ཕག་ཚིལ་དུག་སྡུད་ཤུ་ཐོར་སེལ། །།
• 533，



མི་ཚིལ་རླུང་འཇོམས་ཤུ་ཐོར་སེལ། །ཞེས་པའི་དོན། སྲོག་ཆགས་ཀྱི་ནང་་་
ནས་སྦྲུལ་གྱི་ཚིལ་བུས་ནི་མདེའུ་འབྱིན་པར་བྱེད་ཅིང་། ཤ་བའི་ཚིལ་བུས་ནི་་་
སྲིན་ནད་སེལ་བ་དང་དུག་ནད་བསྲུང་བར་བྱེད་ལ། ཕག་པའི་ཚིལ་བུས་དུག་
ནད་སྡུད་པ་དང་ཤུ་བ་དང་ཐོར་པའི་ནད་སེལ་བར་བྱེད་དེ། མི་ཡི་ཚིལ་བུས་་
ནི་རླུང་གི་ནད་འཇོམས་ཤིང་ཤུ་བ་དང་ཐོར་པ་སེལ་བར་བྱེད། ཞེས་པའོ། །
ཀླད་པའི་ནུས་པ་སྟོན་པ་ནི། ར་ཡི་ཀླད་པས་ཆུ་རྒྱུས་ཆད་པ་གསོ། །
ལུག་གི་ཀླད་པས་མགོ་འཁོར་མཚོ་འཁྱོམས་སེལ། །རི་དྭགས་ཀླད་པས་
འཁྲུ་བ་གཅོད། །རི་བོང་ཀླད་པས་རྒྱུ་གཟེར་སེལ། །མི་ཡི་ཀླད་པས་
སྐྲང་འཇོམས་ཆུ་སེར་སེལ། །ཅེས་པའི་དོན། ར་ཡི་ཀླད་པས་ཆུ་རྒྱུས་ཚད་་་
པ་གསོ་བར་བྱེད་ཅིང་། ལུག་གི་ཀླད་པས་མགོ་འཁོར་བ་དང་ཀླད་པ་མཚོ་་་་་
འཁྱོམས་པ་སེལ་བར་བྱེད་ལ། རི་དྭགས་ཀྱི་ཀླད་པས་འཁྲུ་བ་གཅོད་པར་བྱེད་
ཅིང་། རི་བོང་གི་ཀླད་པས་རྒྱུ་གཟེར་གྱི་ནད་སེལ་བར་བྱེད་ཅིང་། མི་ཡི་ཀླད་
པས་སྐྲང་པ་འཇོམས་ཤིང་ཆུ་སེར་འཇིབ་པར་བྱེད། ཞེས་པའོ། །
ལྤགས་པའི་ནུས་པ་སྟོན་པ་ནི། སྦྲུལ་ལྤགས་ཤ་བཀྲ་གླང་ཤུ་སེལ། །
བསེ་ཀོ་གླང་ཀོ་འབྲུམ་ནག་སེལ། །བྱི་བའི་ལྤགས་པས་རྣག་སྣ་འདྲེན།
ཞེས་པའི་དོན། སྦྲུལ་གྱི་ལྤགས་པའི་ཐལ་བས་ཤ་ཁྲ་དང་གླང་ཤུ་སེལ་ཞིང་། །
བསེའི་ཀོ་བ་དང་གླང་གི་ཀོ་བས་འབྲུམ་ནད་སེལ་བར་བྱེད་ལ། བྱི་བའི་ལྤགས་
པ་རློན་པས་རྣག་སྣ་འདྲེན་ཞེས་པའོ། །
སེན་མོའི་ནུས་པ་སྟོན་པ་ནི། ཆུ་སྲིན་སྡེར་མོས་རུས་ཚད་སེལ། །
བོང་བུའི་རྨིག་པས་ཆུ་འགག་འབྱིན། །རྟའི་རྨིག་པས་སྐྲན་ནད་བཤིག།
• 534 •



རྟ་བོན་པོ་ཡིས་ཞྭ་ལྷོག་འཇོམས། །ཞེས་པའི་དོན། ཆུ་སྲིན་གྱི་སྡེར་མོ་སྟེ་ན་
གིས་རུས་པའི་ཚད་པ་སེལ་ཞིང་། བོང་བུའི་རྨིག་པས་ཆུ་འགག་འབྱིན་པར་་་་
བྱེད་ལ། རྟའི་རྨིག་པས་སྐྲན་ནད་བཤིག་པར་བྱེད་ཅིང་། རྟ་བོན་པོ་ཡིས་ཞྭ་་་
ལྷོག་འཇོམས་པར་བྱེད། ཅེས་པའོ། །
སྤུའི་ནུས་པ་སྟོན་པ་ནི། རྨ་བྱའི་མདོངས་ཀྱིས་དུག་དང་གློ་རྣག་་་
སེལ། །སོ་བྱའི་སྒྲོ་ཡིས་ཆུ་འགག་སེལ། །འུག་པའི་སྒྲོ་ཡིས་དམུ་ཆུ་སེལ། །།
བྱ་མ་བྱིའི་སྒྲོས་མངལ་ནད་སེལ། །གནའ་བའི་སྤུ་ཡིས་དུག་ནད་སེལ། །
ར་ཐུག་རྨོངས་སྤུས་ལྷོག་པ་འཇོམས། །ཞེས་པའི་དོན། རྨ་བྱའི་མདོངས་ཀྱི་
ཐལ་བས་དུག་གི་ནད་དང་གློ་རྣག་སེལ་བ་ཡིན་ཅིང་། སོ་བྱའི་སྒྲོའི་ཐལ་བས་་
ཆུ་འགག་སེལ་བ་ཡིན་ལ། འུག་པའི་སྒྲོའི་ཐལ་བས་དམུ་ཆུ་སེལ་བར་བྱེད་དོ། །
བྱ་མ་བྱིའི་སྒྲོའི་ཐལ་བས་མངལ་ནད་སེལ་བ་ཡིན་ཅིང་། གནའ་བའི་སྤུ་ཡི་ཐལ་
བས་དུག་གི་ནད་སེལ་བ་ཡིན་ལ། ར་ཐུག་གི་རྨོངས་སྤུའི་ཐལ་བས་ལྐོག་་་་་
འཇོམས་པར་བྱེད། ཅེས་པའོ། །
སྲོག་ཆགས་ཀྱི་ཆུའི་ནུས་པ་སྟོན་པ་ནི། མི་ཆུས་གཉན་དང་སྲིན་་་་་
སེལ་རིམས་ནད་བསྲུང་། །བ་ཆུས་ཆུ་སེར་ཚད་རྙིང་སྦྱོང་། །ཞེས་པའི་
དོན། མིའི་ཆུས་གཉན་དང་སྲིན་སེལ་ཞིང་རིམས་ནད་བསྲུང་བར་བྱེད་ལ།
བའི་ཆུས་ཆུ་སེར་གྱི་ནད་དང་ཚད་པ་རྙིང་པ་སྦྱོང་བར་བྱེད། ཅེས་པའོ། །
བྲུན་གྱི་ནུས་པ་སྟོན་པ་ནི། རྒོད་བྲུན་དྲོད་སྐྱེད་སྐྲན་བཤིག་སྐྲང་པ་
འགུགས། །ཕག་བྲན་མ་ཞུ་གཉན་རིམས་མཁྲིས་སྐྲན་སེལ། །མི་བྲན་་་
མཁྲིས་ནད་དུག་སེལ་མཁྲིས་ （ སྐྲངས་ ༡ པ་འཇོམས། །རྟ་སྦངས་་་་
• 535，
་



སྲིན་སེལ་མཁྲིས་རླུང་སྐྱུག་པ་གཅོད། །རི་བོང་བྲུན་གྱིས་དམུ་ཆུ་སྦྱོང་
བར་བྱེད། །ཁྱི་སྤྱང་གོང་མོའི་བྲུན་གྱིས་སྐྲང་པ་འཇོམས། །བྱ་ཐུན་བྱི་
བའི་བྲུན་གྱིས་རྣག་སྣ་འདྲེན། །ཕུག་རོན་བྲུན་གྱིས་སྐྲང་པ་རྣག་ཏུ་་་་
འགུགས། །ཞེས་པའི་དོན། བྱ་རྒོད་ཀྱི་བྲུན་གྱིས་མེ་དྲོད་སྐྱེད་པ་དང་། སྐྲན་
བཤིག་ཅིང་སྐྲང་པ་རྣག་ཏུ་འགུག་པར་བྱེད་ལ། ཕག་ཐུན་གྱི་ཐལ་བས་མ་ཞུ་བ་
དང་གཉན་རིམས་དང་མཁྲིས་པ་དང་སྐྲན་གྱི་ནད་སེལ་ཞིང་། མིའི་བྲུན་གྱིས་
མཁྲིས་པའི་ནད་དང་དུག་སེལ་བར་བྱ་བ་ཡིན་ལ། བྱུག་ན་སྐྲང་པ་འཇོམས་་་
པར་བྱེད་དོ། །རྟའི་སྦངས་ཀྱིས་སྲིན་ནད་སེལ་ཞིང་མཁྲིས་པ་དང་རླུང་གིས་་་
སྐྱུགས་པ་གཅོད་པར་བྱེད་ལ། རི་བོང་གི་བྲུན་གྱིས་དམུ་ཆུའི་ནད་སྦྱོང་བར་་་་
བྱེད་དོ། །ཁྱི་དང་སྤྱང་ཀི་དང་གོང་མོའི་བྲུན་གྱིས་ནི་སྐྲང་པ་ལ་བྱུག་ན་་་་་
འཇོམས་པར་བྱེད་ཅིང་། བྱེའུ་བྲུན་དང་བྱི་བའི་བྲུན་སེར་ཙམ་བརྔོས་པས་་་་
བྱུགས་ན་རྣག་སྣ་འདྲེན་པར་བྱེད་ལ་ཕུག་རོན་གྱི་བྲུན་གྱིས་སྐྲང་པ་རྣག་ཏུ་་་་་
འགུགས་པར་བྱེད་ཅེས་པའོ། ། །
སྲོག་ཆགས་བུབས་རིལ་གྱི་ནུས་པ་སྟོན་པ་ནི། བྱང་པས་རྩ་ཡི་ནད་་་
རྣམས་སྦྱོང་། །སྡིག་སྲིན་ཆུ་སྦུར་ཆུ་འགགས་སེལ། །བསེ་སྦྱར་བྱིང་་་་
བྱིང་ཐུ་ལུས་གླང་ཐབས་འཇོམས། །སྒྱུ་མའི་འབུ་ཡིས་རྩ་ཁྲག་གཅོད།
ན།་བུན་བུ་མོས་ཀླད་པ་འཛག་པ་གཅོད། །ཆུ་བྱི་རྦ་བྱིའི་ཤ་ཡིས་ཤ་་་
དུག་སེལ། །རྨིགས་པས་སྲིན་ནད་དུག་ནད་སེལ། །ཞེས་པའི་དོན། བྱང་
པའི་ལུས་བུབས་རིལ་གྱིས་རྩའི་ནད་རྣམས་སྦྱོང་བར་བྱེད་དོ། །འོན་ཀྱང་བར་
ཤོག་དཀར་པོ་དུག་ཡིན་པས་གདོན་པར་བྱའོ། །དེ་བཞིན་དུ་སྡིག་པ་དང་སྲིན་
• 536 •



བུ་དང་ཆུ་སྦུར་རྣམས་ཀྱིས་ཆུ་འགགས་པ་སེལ་བར་བྱེད་ཅིང་། བསེ་མོ་དང་་་་
ཟུར་པ་དང་བྱིང་བྱིང་ཐུ་ལུས་ནི་གླང་ཐབས་འཇོམས་པར་བྱེད་ལ། སྤུ་མའི་་་
འབུ་ཡིས་རྩ་ཁྲག་ཤོར་བ་གཅོད་ཅིང་། ན་བུན་བུ་མོས་ནི་ཀླད་པ་འཛག་པ་་་་
གཅོད་པར་བྱེད་དོ། །ཆུ་བྱི་དང་རྦ་བྱིའི་ཤ་ཡིས་ཤ་དུག་སེལ་བར་བྱེད་ལ།
རྨིགས་པའི་ཤ་ཡིས་སྲིན་དང་དུག་ནད་སེལ་བར་བྱེད། ཅེས་པའོ། །
སྨན་རྟ་སྟོན་པ་ནི། སྨན་རྟ་བུ་རམ་གྲང་རླུང་སེལ་བའི་རྟ། །ཀ་ར་
ཁྲག་མཁྲིས་ཚད་པ་སེལ་བའི་རྟ། །སྦྲང་རྩི་ཆུ་སེར་བད་ཀན་སེལ་བའི་
རྟ། །ཞེས་པའི་དོན། སྨན་སྦྱར་བ་རྣམས་ཀྱི་རྟ་བུ་རམ་ནི་གྲང་རླུང་སེལ་བའི་་
རྟ་ཡིན་ལ། ཀ་ར་ནི་ཁྲག་མཁྲིས་ལས་གྱུར་པའི་ཚ་བ་སེལ་བའི་རྟ་ཡིན་ཞིང་།
སྦྲང་རྩི་ནི་ཆུ་སེར་དང་བད་ཀན་སེལ་བའི་རྟ་ཡིན་ཞེས་པའོ། །དེ་དག་གི་ཆ་ཆེ་
ཆུང་གི་ཁྱད་པར་ཡང་ཕྱི་མ་རྒྱུད་ལས། ཚ་སེལ་ཐམས་ཅད་ཀ་ར་དྲུག་འགྱུར་ཏེ།
གྲང་སེལ་ཐམས་ཅད་བུ་རམ་བཞི་འགྱུར་སྦྱར། ཞེས་བཤད་པ་ལྟར་རོ། །དེ་་་
ཡང་སྤྱིར་བསྟན་ཡིན་གྱི་འདྲེ་(བྱེ་བྲག་)བ་དང་རིམས་ལ་སོགས་པ་ལ་ཀ་ར་་་
གཏང་བར་བྱ་བ་མ་ཡིན་ནོ། །གཉན་མ་སོད་པར་ག་བུར་དང་གཏར་ག་ཡང་་
སྤང་བར་བྱ་བ་ཡིན་ནོ། །
མཇུག་བསྡུ་བ་ནི། དེ་དག་སོ་སོའི་སྨན་གྱི་ནུས་པ་སྟེ། །དྲང་སྲོང་
རྣམས་ཀྱིས་འདི་ལ་གཅེས་པར་གཟུང་། །ཞེས་པའི་དོན། གོང་དུ་བཤད་
པ་དེ་དག་རྣམས་ནི་སོ་སོའི་སྨན་གྱི་ནུས་པ་མི་འདྲ་བ་རྒྱས་པར་བཤད་པ་སྟེ། །
དྲང་སྲོང་རྣམས་ཀྱིས་དོན་འདི་དག་ལ་གཅེས་པར་ཟུངས། ཞེས་གདམས་པའོ། །།
ཞེས་གསུངས་སོ། །ཞེས་པ་ནི། དེ་སྐད་སྨན་གྱི་ནུས་པ་བསྟན་པའི་ལེའུ་ཉི་ཤུ་་
• 537 •



པ་གསུངས་སོ། །ཞེས་པའོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་སྨན་གྱི་ནུས་པ་བསྟན་པའི་ལེའུ་སྟེ་ཉི་ཤུ་པའོ། །
ཞེས་པ་སྟེ་སྨན་སོ་སོའི་ནུས་མི་འདྲ་བ་བསྟན་པའི་ལེའུ་ཉི་ཤུ་པ་རྒྱས་པར་་་་་
བཤད་ཟིན་ཏོ། །
ལེའུ་ཉེར་གཅིག་པ། སྨན་གྱི་སྦྱར་ཐབས།
ད་ནི་སྨན་གྱི་སྦྱར་ཐབས་བསྟན་པའི་ལེའུ་ཉེར་གཅིག་པ་བཤད་པར་བྱ་
སྟེ། དེ་ལ་ཡང་ལེའུ་འདི་གསུང་ཞིང་ཉན་པར་གདམས་པ་དང་། གཞུང་དོན་་་་
དངོས་གཉིས་ལས། དང་པོ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་་
ཀྱིས་འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག །ཅེས་
པ་སྟེ་ལེའུ་ཉི་ཤུ་པ་གསུངས་ཟིན་པ་དེ་ནས་ཡང་དྲང་སྲོང་རིག་པའི་ཡེ་ཤེས་་་་
ཀྱིས་འདི་སྐད་ཅེས་དྲང་སྲོང་ཡིད་ལས་སྐྱེས་ལ་གསུངས་སོ། ཀྱེ་ཞེས་བོས་ནས་་་
དྲང་སྲོང་ཆེན་པོ་ཉོན་ཅིག་ཅེས་ལེའུ་ཉེར་གཅིག་པ་ཉན་པར་གདམས་སོ། །
གཉིས་པ་གཞུང་དོན་དངོས་ལ། མདོར་བསྟན་དང་། རྒྱས་བཤད་་་་་
གཉིས་ལས། མདོར་བསྟན་ནི། སྦྱར་ཐབས་སྡེ་ཚན་རོ་སྦྱོར་ནུས་པར་སྦྱར།
ཞེས་པའི་དོན། སྦྱར་ཐབས་ལ་དབྱེ་ན་སྡེ་ཚན་དུ་སྦྱར་བ་དང་། རོ་སྡེབས་ཏེ་་
སྦྱོར་བ་དང་། ནུས་པ་སྦྱར་བ་དང་གསུམ། ཞེས་པའོ། །
༡ སྡེ་ཚན་དུ་སྦྱར་ཐབས།
གཉིས་པ་རྒྱས་པར་བཤད་པ་ལས། ཐོག་མར་སྡེ་ཚན་དུ་སྦྱར་བ་སྟོན་པ་
• 538 •



ནི། ནད་གང་སེལ་བ་སྨན་གྱི་སྡེ་སྟོན་པ། །ཞེས་པའི་དོན། ནད་གང་དང་་
གང་སེལ་བའི་སྨན་གྱི་སྡེ་ཚན་བསྟན་པ་ནི། ཞེས་པའོ། ། །
དེ་དག་ཀྱང་ཚན་པ་སོ་སོར་ཕྱེ་སྟེ་སྟོན་པ་ནི། ག་བུར་ཙན་དན་་་་
དཀར་པོ་གྷ ཝང་དང༌། །ཅུ་གང་གུར་གུམ་ཨུཏྠ ལ་སྔོན་པོ་རྣམས། །
ཚ་བ་ཐུན་མོང་སྤྱི་འཇོམས་སྨན་སྡེ་ཡིན། །ཞེས་པའི་དོན། ག་བུར་དང༌།
ཙན་དན་དཀར་པོ་དང་། གླི ་ཝང་དང་། ཅུ་གང་དང་། གུར་གུམ་དང་། ཨུདྨ
ལ་སྔོན་པོ་རྣམས་ནི་ཚ་བ་ཐུན་མོང་པ་སྤྱིར་འཇོམས་པའི་སྨན་གྱི་སྡེ་ཚན་ཡིན། །
ཞེས་པའོ། །
མཁྲིས་པ་སེལ་བའི་སྡེ་སྟོན་པ་ནི། ཏིག་ཏ་གསེར་གྱི་མེ་ཏོག་དུག་མོ་
ཉུང་། །བོང་ང་དཀར་པོ་རྩ་མཁྲིས་གཡའ་ཀྱི་མ། །ཀྱི་ལྕེ་སྐྱེར་པ་་་་་
མཁྲིས་པ་སེལ་བའི་སྡེ། །ཞེས་པའི་དོན། ཏིག་ཏ་དང་། གསེར་གྱི་མེ་ཏོག་་་་
དང་། དུག་མོ་ཉུང་དང་། བོང་ང་དཀར་པོ་དང༌། རྩ་མཁྲིས་དང་། གཡའ་ཀྱི་མ་
དང་། ཀྱི་ལྕེ་དང་། སྐྱེར་པ་རྣམས་ནི་མཁྲིས་པ་སེལ་བའི་སྨན་གྱི་སྡེ་ཚན་ཡིན་་་་
ཞེས་པའོ། །
ཁྲག་ནད་སེལ་བའི་སྡེ་སྟོན་པ་ནི། ཙན་དན་དམར་པོ་མཛོ་མོ་སེང་
ལྡེང་དང་། །ཧོང་ལེན་བ་ཤ་ཀ་དང་སྐྱུ་རུ་ར། །རེ་སྐོན་སྤང་རྩི་དོ་བོ་་
ཚོས་དང་བཙོད། །ཁྲག་ནད་སེལ་བའི་སྨན་གྱི་སྡེ་ཚན་ཡིན། །ཞེས་པའི་
དོན། ཙན་དན་དམར་པོ་དང་། མཛོ་མོ་དང་། སེང་ལྡེང་དང་། ཧོང་ལེན་དང་།
བ་ཤ་ཀ་དང༌། སྐྱུ་རུ་དང༌། རེ་སྐོན་དང་། སྤང་རྩི་དོ་བོ་དང༌། ཚོས་དང་།
བཙོད་རྣམས་ཁྲག་ནད་སེལ་བའི་སྨན་གྱི་སྡེ་ཚན་ཡིན་ཞེས་པའོ། །
• 539 •



རིམས་ནད་སེལ་བའི་སྡེ་སྟོན་པ་ནི། བྷི ་ཝང་གསེར་གྱི་མེ་ཏོག་བོང་
ང་དཀར། །ག་དུར་བྱི་ཚེར་དེ་བ་པར་པ་ཏ། །ཁྲག་རྐང་རིམས་ནད་་་
སེལ་བའི་སྨན་སྡེ་ཡིན། །ཞེས་པའི་དོན། གྷི ་ཝང་དང་། གསེར་གྱི་མེ་ཏོག་་
དང་། བོང་ང་དཀར་པོ། ག་དུར། བྱི་ཚེར། དེ་བ། པར་པ་ཏ་དང་། ཁྲག་རྐང་་་་
རྣམས་རིམས་ནད་སེལ་བའི་སྨན་གྱི་སྡེ་ཚན་ཡིན་ཞེས་པའོ། །
དུག་ནད་སེལ་བའི་སྡེ་སྟོན་པ་ནི། གླ་རྩི་བོང་ང་དཀར་དམར་སེར་
པོ་གསུམ། །ཁྱུང་སྡེར་དཀར་སྨུག་དཔའ་བོ་དཀར་སེར་རྩད། །རྣམ་་་
པར་རྒྱ་ཐུབ་སྟག་ཤ་ཧ་བོ་དང་། །ཡུང་བ་གང་ག་ཆུང་དང་རེ་རལ་་་་
དང༌། །འོམ་བུ་སྤང་རྒྱན་སྤང་རྩི་དོ་བོ་དང༌། །སེ་རྒོད་སྐྱེར་པའི་བར་་
ཤུན་དུག་སྨན་སྡེ། །ཞེས་པའི་དོན། གླ་རྩི་དང་། བོང་ང་དཀར་པོ་དང་། བོང་
ང་དམར་པོ་དང་། བོང་ང་སེར་པོ་དང་གསུམ། ཁྱུང་སྡེར་དཀར་པོ་དང༌། སྨུག་
པོ་དང་། དཔའ་བོ་དཀར་པོ་དང་། དཔའ་བོ་སེར་པོ་དང་། རྩད་དང་། རྣམ་་
པར་ཡུ་གུ་ཤིང་དང་། རྒུ་ཐུབ་དང་། སྟག་ཤ་དང་། ཧ་བོ་དང་། ཡུང་བ་དང་།
གང་ག་ཆུང་དང་། ལྡུམ་བུ་རེ་རལ་དང་། འོམ་བུ་དང་། སྤང་རྒྱན་དཀར་པོ་་་་
དང་། སྤང་རྩི་དོ་བོ་དང་། སེ་རྒོད། སྐྱེར་པའི་བར་ཤུན་རྣམས་ནི་དུག་ནད་་་་་
སེལ་བའི་སྨན་གྱི་སྡེ་ཚན་ཡིན། ཞེས་པའོ། ། །
གློ་སྨན་གྱི་སྡེ་ཚན་སྟོན་པ་ནི། ཅུ་གང་ཤིང་མངར་སྟར་བུ་རྒྱན་་་་་
འབྲུམ་དང་། །རུ་རྟ་ག་དུར་ཨ་ཀྲོང་སྲོ་ལོ་དཀར། །སུག་འདྲ་ལ་་་་་
སོགས་གློ་སྨན་སྡེ་ཚན་ཡིན། །ཞེས་པའི་དོན། ཅུ་གང་དང་། ཤིང་མངར་དང་།
སྟར་བུ་དང་། རྒུན་འབྲུམ་དང་། རུ་རྟ་དང་། ལི་ག་དུར་དང་། ཨ་ཀྲོང་དང་། སྲོ་
• 540 •



ལོ་དཀར་པོ་དང༌། སྲོ་ལོ་སུག་འདྲ་ལ་སོགས་པ་རྣམས་ནི་གློ་བའི་ནད་སེལ་བར་
བྱེད་པའི་སྨན་གྱི་སྡེ་ཚན་ཡིན་ཞེས་པའོ། །
རླུང་ཚད་ལྡན་པ་སེལ་བའི་སྡེ་ཚན་སྟོན་པ་ནི། སླེ་ཏྲེས་ཀཎྜ ་ཀ་རི་ཨ་
ག་རུ། །གོ་སྙོད་རུ་རྟ་གུ་གུལ་སྒོག་སྐྱ་རྣམས། །རླུང་དང་ཚད་པར་ལྡན་
པའི་(སྨན་)སྡེ་ཡིན། །ཞེས་པའི་དོན། སླེ་ཏྲེས་དང་། ཀཎ ་ཀ་རི་དང་། ཨ་
ག་རུ་དང་། གོ་སྙོད་དང་། རུ་རྟ་དང་། གུ་གུལ་དང་། སྒོག་སྐྱ་རྣམས་ནི་རླུང་་་་་
དང་ཚད་པར་ལྡན་པ་སེལ་བའི་སྨན་གྱི་སྡེ་ཚན་ཡིན། ཞེས་པའོ། །
བད་ཀན་ཚ་བ་སེལ་བའི་སྡེ་སྟོན་པ་ནི། བསེ་ཡབ་ཏུ་སུ་མ་ནུ་སྟར་་
བུ་དང༌། །ཨུཏྤ ལ་སེ་འབྲུ་སྒ་སྐྱ་ཀྱུ་རུ་ར། །བད་ཀན་ཚ་བ་སེལ་བའི་་་
སྨན་སྡེ་ཡིན། །ཞེས་པའི་དོན། བསེ་ཡབ་དང་། འུ་སུ་དང་། མ་ནུ་རུ་རྟ་དང་།
སྟར་བུ་དང་། ཨུདྨ ལ་དང་། སེ་འབྲུ་དང་། སྒ་སྐྱ་དང་། སྐྱུ་རུ་ར་རྣམས་ནི་་་་
བད་ཀན་ཚ་བ་སྟེ་སྨུག་པོ་སེལ་བའི་སྨན་གྱི་སྡེ་ཚན་ཡིན་ཞེས་པའོ། །
བད་རླུང་སེལ་བའི་སྡེ་སྟོན་པ་ནི། སྨན་སྒ་སྒ་སྐྱ་ཤིང་ཀུན་ཁ་རུ་ཚ། །
ཙོང་སྒོག་བད་རླུང་སེལ་བའི་སྨན་སྡེ་ཡིན། །ཞེས་པའི་དོན། །སྨན་སྒ་དང།།
སྒ་སྐྱ་དང་། །ཤིང་ཀུན་དང་། །ཁ་རུ་ཚ་དང་། །ཙོང་སྒོག་རྣམས་ནི་བད་རླུང་སེལ་
བའི་སྨན་གྱི་སྡེ་ཚན་ཡིན། །ཞེས་པའོ། །
བད་ཀན་གྲང་བ་སེལ་བའི་སྡེ་སྟོན་པ་ནི། སེ་འབྲུ་ཕོ་བ་རིས་དང་པི་
པི་ལིང་། སྨན་སྒ་ཙི་ཏྲ་ཀ་དང་ཀ་ཀོ་ལ། སུག་སྨེལ་ཤིང་ཚ་འཇམ་་་་་
འབྲས་བྱི་ཏང་ག །ད་ལིས་ཟི་ར་ནག་པོ་ལ་ལ་ཕུད། དབྱི་མོང་སྲུབ་ཀ་
ལྕེ་ཚ་ཙབས་རུ་ཚ། རྒྱ་ཚ་རྒྱམ་ཚ་རཱ་ཚ་ཐལ་ཚ་རྣམས། བད་ཀན་གྲང་
• 541，



བ་སེལ་བའི་སྨན་སྡེ་ཡིན། ཞེས་པའི་དོན། སེ་འབྲུ་དང་། ཕོ་བ་རིས་དང་།
པི་པི་ལིང་དང་། སྨན་སྒ་དང་། ཙི་ཏྲ་ཀ་དང་། ཀ་ཀོ་ལ་དང་། སུག་སྨེལ་དང་།
ཤིང་ཚ་དང་། འཇམ་འབྲས་དང་། བྱི་ཏང་ག་དང་། ད་ལིས་དང་། ཟི་ར་ནག་
པོ་དང་། ལ་ལ་ཕུད་དང་། དབྱི་མོང་དང་། སྲུབ་ཀ་དང་། ལྕེ་ཚ་དང་། ཙབས་རུ་
ཚ་དང་། རྒྱ་ཚ་དང་། རྒྱམ་ཚ་དང༌། རྭ་ཚ་དང་། ཐལ་ཚ་རྣམས་ནི་བད་ཀན་་་་
གྲང་བ་སེལ་བར་བྱེད་པའི་སྨན་གྱི་སྡེ་ཚན་ཡིན་ཞེས་པའོ། ། །
རླུང་སེལ་བའི་སྡེ་སྟོན་པ་ནི། ཛཱ་ཏི་བུ་རམ་རུས་སྣ་རླུང་སྨན་ཡིན།
ཞེས་པའི་དོན། ཛཱ་ཏི་དང་། བུ་རམ་དང་། རུས་པ་སྣ་ཚོགས་པ་ནི་རླུང་ཐམས་
ཅད་སེལ་བའི་སྨན་གྱི་སྡེ་ཚན་ཡིན་ཞེས་པའོ། ། །
ཆུ་སེར་སེལ་བའི་སྡེ་སྟོན་པ་ནི། སྤོས་དཀར་ཐལ་ཀ་རྡོ་རྗེ་སོ་མ་ར།
སེང་ལྡེང་སྐྱེར་པ་ཆུ་སེར་སྨན་གྱི་སྡེ། ཞེས་པའི་དོན། སྤོས་དཀར་དང་།
ཐལ་ཀ་རྡོ་རྗེ་དང་། སོ་མ་ར་ཛཱ་དང་། སེང་ལྡེང་དང་། སྐྱེར་པ་རྣམས་ནི་ཆུ་་་་
སེར་གྱི་ནད་སེལ་བའི་སྨན་གྱི་སྡེ་ཚན་ཡིན་ཞེས་པའོ། །
སྲིན་ནད་སེལ་བའི་སྡེ་སྟོན་པ་ནི། གླ་རྩི་ཤིང་ཀུན་སྒོག་སྐྱ་མ་རུ་ཙེ། །
ཐང་ཕྲོམ་ལང་ཐང་ཙེ་དང་བྱི་ཏང་ག །དྲེས་འབྲུ་འབུ་སྐྱོགས་ཕུར་་་་་
ཐལ་སྲིན་ཤིང་འབྲུ། །དྭ་བ་གཡེར་མ་སྤུ་མ་སྲིན་སྨན་སྡེ། །ཞེས་པའི་དོན།
གླ་རྩི་དང་། ཤིང་ཀུན་དང་། སྒོག་སྐྱ་དང་། མ་རུ་ཙེ་དང་། ཐང་ཕྲོམ་དང༌།
ལང་ཐང་ཙེ་དང་། བྱི་ཏང་ག་དང་། དྲེས་འབྲུ་དང་། འབུ་སྐྱོགས་དང་། ཕུར་་
མོའི་ཐལ་བ་དང་། སྲིན་ཤིང་གི་འབྲུ་དང་། དྭ་བ་དང་། གཡེར་མ་དང་། སྤུ་མའི་
འབྲུ་རྣམས་ནི་སྲིན་སེལ་བའི་སྨན་གྱི་སྡེ་ཚན་ཡིན་ཞེས་པའོ། །
• 542 •



འཁྲུ་བ་གཅོད་པའི་སྡེ་སྟོན་པ་ནི། ཀ་པེད་བིལ་བ་ད་ཏྲིག་མོན་ཆ་ར། །།
སྨག་དང་ཐ་རམས་ན་རམས་རྒྱ་སྐྱེགས་ཤིང་། །གཙོད་ཁྲག་བྱ་རྐང་་་
འཁྲུ་གཅོད་སྨན་སྡེ་ཡིན། །ཞེས་པའི་དོན། ཀ་པེད་དང་། བིལ་བ་དང་། ད་
ཏྲིག་དང་། མོན་ཆ་ར་དང་། སྨག་དང་། ཐ་རམས་དང་། ན་རམས་དང་། རྒྱ་
སྐྱེགས་ཤིང་དང་། གཙོད་ཁྲག་དང་། བྱ་རྐང་རྣམས་ནི་འཁྲུ་བ་གཅོད་པའི་སྨན་
གྱི་སྡེ་ཚན་ཡིན་ཞེས་པའོ། །
ཆུ་ནད་སེལ་བའི་སྨན་གྱི་སྡེ་སྟོན་པ་ནི། རྒྱ་ཚ་རྒྱམ་ཚ་གསེར་གྱི་བྱེ་་་
མ་དང་། །སྡིག་སྲིན་སུག་སྨེལ་ཉི་དགའ་ཆུ་སྨན་སྡེ། །ཞེས་པའི་དོན། རྒྱ་
ཚ་དང་། རྒྱ་མཚོ་ལྷ་བ་དང༌། རྒྱམ་ཚྭ་ 2 གསེར་གྱི་བྱེ་མ་དང་། སྡིག་པ་དང་།
སྲིན་བུ་དང་། སུག་སྨེལ་དང་། ཉི་དགའ་རྣམས་ནི་ཆུ་འགགས་སེལ་བའི་སྨན་་
གྱི་སྡེ་ཚན་ཡིན་ཞེས་པའོ། །
སྐྱུག་སྨན་གྱི་སྡེ་ཚན་སྟོན་པ་ནི། སོ་ཆ་རི་ཤོ་སྤྱང་ཚེར་ཤུ་དག་དང༌།
གསེར་ཕུད་འབྲི་ཏ་ས་འཛིན་སྐྱི་འབྲུ་དང་། །གཡའ་ཀྱི་ཡུང་ཀར་ལ་་་
སོགས་སྐྱུག་སྨན་སྡེ། །ཞེས་པའི་དོན། པོ་སོ་ཆ་དང༌། རི་ཤོ་དང་། སྤྱང་ཚེར་
དང་། ཤུ་དག་དང་། གསེར་གྱི་ཕུད་བུ་དང་། འབྲི་ཏ་ས་འཛིན་དང་། སྐྱི་འབྲུ་་་
དང་། གཡའ་ཀྱི་མ་དང་། ཡུངས་ཀར་ལ་སོགས་པ་རྣམས་ནི་སྐྱུག་སྨན་གྱི་སྡེ་་་་
ཚན་ཡིན་ཞེས་པའོ། །
བཀྲུ་སྨན་གྱི་སྡེ་སྟོན་པ་ནི། ཨ་རུ་དརྡ ་དོང་ག་བཱིར་ཁན་དང་། །
དུར་བྱིད་ཐར་ནུ་ལྕམ་རྩ་སྔོན་བུ་དང༌། །ཁྲོན་བུ་རྩི་སྟག་རེ་ལྕག་ཆུ་རྩ་
རྣམས། །འཁྲུ་བར་བྱེད་པའི་སྨན་གྱི་སྡེ་ཚན་ཡིན། །ཞེས་པའི་དོན། ཨ་
• 543 •



རུ་ར་དང་། དན་ད་དང་། དོང་ག་དང་། ཤཱིར་ཁརྟ ་དང་། དུར་བྱིད་དང་། ཐར་
ནུ་དང༌། ལྕུམ་རྩ། སྔོན་བུ་དང་། ཁྲོན་བུ། རྩི་སྟག །རེ་ལྕག །ཆུ་རྩ་རྣམས་ནི་་་
འཁྲུ་བར་བྱེད་ནུས་པའི་སྨན་གྱི་སྡེ་ཚན་ཡིན། ཞེས་པའོ། ། །
༢ རོ་སྡེབ་སྟེ་སྦྱོར་ཐབས།
གཉིས་པ། རོ་སྦྱོར་དང་ནུས་སྦྱོར་གྱི་མདོར་བསྟན་ནི། སྦྱར་ཐབས་རོ་
སྦྱོར་ནུས་པར་སྦྱོར་བ་གཉིས། །ཞེས་པ་སྟེ། སྨན་གྱི་སྦྱར་ཐབས་ལ་ཡང་རོ་
ཡི་སྦྱོར་བ་དང་ནུས་པའི་སྦྱོར་བ་གཉིས། ཞེས་པའོ། ། །
དེའི་ནང་ནས་རོ་སྡེབ་སྦྱོར་བ་སྟོན་པ་ནི། རོ་སྡེབ་སྦྱོར་བ་ལྔ་བཅུ་རྩ་
བདུན་ཏེ། །གཉིས་པར་སྦྱར་ལ་མངར་ལྔ་སྐྱུར་བ་བཞི། །ལན་ཚ་་་་
གསུམ་ལ་ཁ་གཉིས་ཚ་བ་གཅིག །གསུམ་དུ་སྦྱར་ལ་མངར་བཅུ་སྐྱུར་་
དྲུག་སྟེ། །ལན་ཚ་གསུམ་ལ་ཁ་བ་གཅིག་པུ་ཉིད། །བཞི་སྦྱར་མངར་་་
བཅུ་སྒྱུར་བཞི་ལན་ཚ་གཅིག། །ལྔ་སྦྱོར་མངར་བ་ལྔ་ལ་སྐྱུར་བ་གཅིག། །།
བཞི་པ་གཉིས་པ་བཅོ་ལྔ་ལྔ་པ་དྲུག། །གསུམ་པ་ཉི་ཤུ་དྲུག་དུ་སྦྱར་བ་
གཅིག། །རྐྱང་པ་དྲུག་སྟེ་དྲུག་ཅུ་རྩ་གསུམ་པོ། །འཕེལ་ཟད་བདུན་ཅུ་
རྩ་བཞིའི་གཉེན་པོར་སྦྱོར། །ཞེས་པའི་དོན། རོ་སྡེབ་པའི་སྦྱོར་བ་མི་འདྲ་་
བ་ལྔ་བཅུ་རྩ་བདུན་ཡོད་དེ། དེ་ཡང་རོ་གཉིས་པར་སྦྱོར་བ་ལ་མངར་བས་གཙོ་
བྱས་ཏེ་སྦྱར་བ་གཉིས་སྦྱོར་ལྔ་ནི་མངར་བ་དང་སྐྱུར་བ་སྦྱར་བ་དང༌། མངར་་
བ་དང་ལན་ཚ་སྦྱར་བ་དང་། མངར་བ་དང་ཁ་བ་སྦྱར་བ་དང་། མངར་བ་་་་
དང་ཚ་བ་སྦྱར་བ་དང་། མངར་བ་དང་བསྐ་བ་སྦྱར་བ་སྟེ། མངར་བའི་གཉིས་
སྦྱོར་ལྔ་དང་། སྐྱུར་བའི་གཉིས་སྦྱོར་བཞི་ནི། སྐྱུར་བ་དང་། ལན་ཚ་སྦྱར་བ་་་
• 544 •



དང་། སྐྱུར་བ་དང་ཁ་བ་སྦྱར་བ་དང་། སྐྱུར་བ་དང་ཚ་བ་སྦྱར་བ་དང༌། སྐྱུར་་་
བ་དང་བསྐ་བ་སྦྱར་བ་སྟེ་སྒྱུར་བའི་གཉིས་སྦྱོར་བཞི་དང་། ལན་ཚའི་གཉིས་་་་
སྦྱོར་གསུམ་ལ་ལན་ཚ་དང་ཁ་བ་སྦྱར་བ་སྟེ། ལན་ཚ་དང་ཚ་བ་སྦྱར་བ་དང་་་་
ལན་ཚ་དང་བསྐ་བ་སྦྱར་བ་དང་། ལན་ཚའི་གཉིས་སྦྱོར་གསུམ་དང་། ཁ་་་་
བའི་གཉིས་སྦྱོར་གཉིས་ནི་ཁ་བ་དང་ཚ་བ་སྦྱར་བ་དང་ཁ་བ་དང་བསྐ་བ་སྦྱར་
བ་སྟེ་ཁ་བའི་གཉིས་སྦྱོར་གཉིས་དང་། ཚ་བའི་གཉིས་སྦྱོར་གཅིག་ནི། ཚ་བ་་་
དང་བསྐ་བ་སྦྱར་བ་སྟེ་ཚ་བའི་གཉིས་སྦྱོར་གཅིག་ཡིན་ནོ། ། །
རོ་གསུམ་གསུམ་དུ་སྦྱར་བ་ལ་མངར་བའི་སྦྱོར་བ་བཅུ་འབྱུང་སྟེ།
མངར་བ་དང་སྐྱུར་བ་དང་ལན་ཚ་སྦྱར་བ་དང་། མངར་བ་དང་སྐྱུར་བ་དང་
ཁ་བ་སྦྱར་བ་དང་། མངར་བ་དང་སྐྱུར་བ་དང་ཚ་བ་སྦྱར་བ་དང་། མངར་བ་
དང་སྐྱུར་བ་དང་བསྐ་བ་སྦྱར་བ་དང་། མངར་བ་དང་སྐྱུར་བ་དང་ཁ་བ་སྦྱར་
བ་དང༌། མངར་བ་དང་ལན་ཚ་དང་ཁ་བ་སྦྱར་བ་དང་། （མངར་བ་དང་། ཁ་
བ། ཚ་བ།) མངར་བ་དང་ལན་ཚ་དང་བསྐ་བ་སྦྱར་བ་དང་། མངར་བ་དང་
ལན་ཚ་དང་ཚ་བ་སྦྱར་བ་དང་། མངར་བ་དང་ཁ་བ་དང་བསྐ་བ་སྦྱར་བ་དང་།
མངར་བ་དང་ཚ་བ་དང་བསྐ་བ་སྦྱར་ཏེ་མངར་བའི་གསུམ་སྦྱོར་བཅུ་དང་། །
སྐྱུར་བའི་གསུམ་སྦྱོར་དྲུག་ནི། སྐྱུར་བ་དང་ལན་ཚ་དང་ཚ་བ་སྦྱར་བ་་
དང༌། སྐྱུར་བ་དང་ལན་ཚ་དང་བསྐ་བ་སྦྱར་བ་དང་། སྐྱུར་བ་དང་ཁ་བ་དང་
ཚ་བ་སྦྱར་བ་དང་། སྐྱུར་བ་དང་ཁ་བ་དང་བསྐ་བ་སྦྱར་བ་དང་། སྐྱུར་བ་དང་
ཚ་བ་དང་བསྐ་བ་སྦྱར་བ་སྟེ་སྒྱུར་བའི་གསུམ་སྦྱོར་དྲུག་དང་།
ལན་ཚའི་གསུམ་སྦྱོར་གསུམ་ལ། ལན་ཚ་དང་ཁ་བ་དང་ཚ་བ་སྦྱར་བ་་
• 545 •



དང་། ལན་ཚ་དང་ཁ་བ་དང་བསྐ་བ་སྦྱར་བ་དང་། ལན་ཚ་དང་ཚ་བ་དང་་་་
བསྐ་བ་སྦྱར་བ་སྟེ།(མ་ཚང་དག་སྒྲིག་པས་) ལན་ཚའི་གསུམ་སྦྱོར་གསུམ་་་་
དང་། ཁ་བའི་གསུམ་སྦྱོར་གཅིག་པུ་ཉིད་དེ། ཁ་བ་དང་ཚ་བ་དང་བསྐ་བ་སྦྱར་
བའོ། ། །
རོ་བཞི་བཞི་སྦྱར་བའི་ནང་ནས་མངར་བའི་སྦྱོར་བ་བཅུ་ནི། མངར་བ་
དང་སྐྱུར་བ་དང་ལན་ཚ་དང་ཁ་བ་སྦྱར་བ་དང་། མངར་བ་དང་སྐྱུར་བ་དང་
ལན་ཚ་དང་ཚ་བ་སྦྱར་བ་དང་། མངར་བ་དང་སྐྱུར་བ་དང་ཁ་བ་དང་བསྐ་བ་
སྦྱར་བ་དང་། མངར་བ་དང་སྐྱུར་བ་དང་ཚ་བ་དང་བསྐ་བ་སྦྱར་བ་དང་།
མངར་བ་དང་ལན་ཚ་དང་ཁ་བ་དང་ཚ་བ་སྦྱར་བ་དང་། མངར་བ་དང་ལན་
ཚ་དང་ཁ་བ་དང་བསྐ་བ་སྦྱར་བ་དང་། མངར་བ་དང་ཁ་བ་དང་ཚ་བ་དང་་་་
བསྐ་བ་སྦྱར་བ་སྟེ། མངར་བའི་བཞི་སྦྱོར་བཅུ་དང་།
སྐྱུར་བའི་བཞི་སྦྱོར་བཞི་ནི། སྐྱུར་བ་དང་ལན་ཚ་དང་ཁ་བ་དང་ཚ་བ་
སྦྱར་བ་དང་། སྐྱུར་བ་དང་ལན་ཚ་དང་ཁ་བ་དང་བསྐ་བ་སྦྱར་བ་དང་། སྐྱུར་
བ་དང་ལན་ཚ་དང་ཚ་བ་དང་བསྐ་བ་སྦྱར་བ་དང་། སྐྱུར་བ་དང་ཚ་བ་དང་ཁ་
བ་དང་བསྐ་བ་སྦྱར་བ་སྟེ་སྐྱུར་བའི་བཞི་སྦྱོར་བཞི་དང་།
ལན་ཚའི་བཞི་སྦྱོར་གཅིག་ནི། ལན་ཚ་དང་ཁ་བ་དང་ཚ་བ་དང་བསྐ་
བ་སྦྱར་བའོ། །
རོ་ལྔ་ལྔ་སྦྱར་བའི་ནང་ནས་མངར་བའི་སྦྱོར་བ་ལྔ་ལ། མངར་བ་དང་་་
སྐྱུར་བ་དང་ལན་ཚ་དང་ཁ་བ་དང་ཚ་བ་སྦྱར་བ་དང༌། མངར་བ་དང་སྐྱུར་བ་
དང་ལན་ཚ་དང་ཁ་བ་དང་བསྐ་བ་སྦྱར་བ་དང་། མངར་བ་དང་སྐྱུར་བ་དང་
• 546 •



ལན་ཚ་དང་ཚ་བ་དང་བསྐ་བ་སྦྱར་བ་དང་། མངར་བ་དང་སྐྱུར་བ་དང་ཁ་བ་
དང་ཚ་བ་དང་བསྐ་བ་སྦྱར་བ་དང་། མངར་བ་དང་ལན་ཚ་དང་ཁ་བ་དང་ཚ་
བ་དང་བསྐ་བ་སྦྱར་བ་སྟེ་མངར་བའི་ལྔ་སྦྱོར་ལྔ་དང་། སྐྱུར་བའི་ལྔ་སྦྱོར་གཅིག་
ནི། སྐྱུར་བ་དང་ལན་ཚ་དང་ཁ་བ་དང་ཚ་བ་དང་བསྐ་བ་སྦྱར་བའོ། དེ་རྣམས་
ཀྱི་སྡོམ་ཚིག་སྟོན་པ་ནི། བཞི་པར་སྦྱོར་བ་དང་གཉིས་པར་སྦྱོར་བ་གཉིས་ལ་་་
བཅོ་ལྔ་རེ་དང་ལྔ་པར་སྦྱོར་བ་ལ་དྲུག་དང་གསུམ་པར་སྦྱོར་བ་ལ་ཉི་ཤུ་དང་་་་
དྲུག་ཏུ་སྦྱར་བ་ལ་གཅིག་ཅེས་པ་ནི། རོ་དྲུག་ཀ་ལྷན་ཅིག་ཏུ་སྦྱར་བའོ། །
རྐྱང་པ་དྲུག་སྟེ་ཞེས་པ། རོ་དྲུག་པོ་རེ་རེར་གཏོང་བ་ལ་དྲུག་སྟེ། དེ་་་་
ལྟར་ན་དྲུག་ཅུ་རྩ་གསུམ་པོ་ལ་འཕེལ་ཟད་བདུན་ཅུ་རྩ་བཞིའི་ནད་ཀྱི་གཉེན་་་
པོར་སྦྱོར་ཞེས་པའོ། །
འཕེལ་ཟད་བདུན་ཅུ་རྩ་བཞི་པོ་དེ་དག་ཀྱང་དྲུག་ཅུ་རྩ་གསུམ་དུ་བསྡུ་ན།
འཕེལ་ཟད་ཀྱི་སྐབས་སུ་བསྟན་པ་ལྟར་ཡིན་ལ། དེའི་གཉེན་པོར་རོ་སྡེབ་སྦྱོར་
བ་དྲུག་ཅུ་རྩ་གསུམ་སྦྱོར་བ་ཡིན་ཏེ། དེའི་དོན་ཡང་རྒྱས་པར་བཤད་པ་ན།
གཉིས་སྦྱོར་བཅོ་ལྔའི་ནང་ནས་མངར་བའི་སྦྱོར་བ་ལྔ་སྟེ་དེ་ཡང་། དང་པོ་་་་
མངར་བ་དང་སྐྱུར་བ་སྦྱར་བས་མདོར་བསྡུས། མངར་བའི་རོ་ཡིས་རླུང་མཁྲིས་
སེལ་ཟེར་བ་སོགས་རགས་པར་ན། མངར་བས་རླུང་མཁྲིས་སེལ་ཞིང་། སྐྱུར་་་་
བས་བད་ཀན་སེལ་བ་ཡིན་པས་འདུས་པའི་ནད་སེལ་བ་ཡིན་པས། དེ་ཡང་་་་
ཞིབ་ཏུ་དཔྱད་ན། མངར་བ་ནི་ས་ཆུ་ལྡན་པ་ཡིན་ཞིང་། སྐྱུར་བ་ནི་མེ་ས་ལྡན་
པ་ཡིན་པས་རླུང་མཆོག་ཏུ་འཕེལ་བ་དང་། བད་མཁྲིས་ལྡན་པ་ཆ་མཉམ་དུ་་་
འཕེལ་བའི་འདུས་པ་སེལ་བ་ཡིན་ཏེ། དེའི་རིག་པས་གཞན་རྣམས་ལ་ཡང་་་་་
• 547 •



ཤེས་པར་བྱའོ། །དེ་བཞིན་དུ་མངར་བ་དང་ལན་ཚ་སྦྱར་བས་འདུས་པ་སེལ་བ་
ཡིན་ནོ། །འོན་ཀྱང་རླུང་ཤས་ཆེ་བ་སེལ་བ་དང་། མངར་བ་དང་ཁ་བ་སྦྱར་བས་
རླུང་མཁྲིས་ལྡན་པ་སེལ་ཞིང་། འོན་ཀྱང་མཁྲིས་པ་ཆེ་བ་སེལ་བ་དང༌། མངར་
བ་དང་ཚ་བ་སྦྱར་བས་འདུས་པ་སེལ་ཞིང་། འོན་ཀྱང་རླུང་ཤས་ཆེ་བ་སེལ་བ་
དང་། མངར་བ་དང་བསྐ་བ་སྦྱར་བས་འདུས་པ་སེལ་ཞིང་། འོན་ཀྱང་རླུང་་་་་
མཁྲིས་ཤས་ཆེ་བ་སེལ་བའོ། ། །
རོ་གཉིས་པར་སྦྱོར་བ་ལ་སྐྱུར་བའི་རོ་བཞི་ཡོད་དེ། སྐྱུར་བ་དང་ལན་ཚ་
སྦྱར་བས་བད་རླུང་ལྡན་པ་སེལ་ཞིང་། འོན་ཀྱང་བད་ཀན་ཆེ་བ་སེལ་བ་དང་།
སྐྱུར་བ་དང་ཁ་བ་སྦྱར་བས་བད་མཁྲིས་ལྡན་པ་སེལ་བ་དང་། སྐྱུར་བ་དང་ཚ་
བ་སྦྱར་བས་བད་རླུང་ལྡན་པ་སེལ་ཞིང་། འོན་ཀྱང་བད་ཀན་ཆེ་བ་སེལ་བ་་་་
དང་། སྐྱུར་བ་དང་བསྐ་བ་སྦྱར་བས་བད་མཁྲིས་ལྡན་པ་སེལ་བའོ། །
ལན་ཚའི་གཉིས་སྦྱོར་གསུམ་ལ་ལན་ཚ་དང་ཁ་བ་སྦྱར་བས་འདུས་པ་་་
སེལ་ཞིང་། འོན་ཀྱང་རླུང་ཤས་ཆེ་བ་སེལ་བ་དང་། ལན་ཚ་དང་ཚ་བ་སྦྱར་་་
བས་བད་རླུང་ལྡན་པ་སེལ་ཞིང་། འོན་ཀྱང་རླུང་ཤས་ཆེ་བ་སེལ་བ་དང་།
ལན་ཚ་དང་བསྐ་བ་སྦྱར་བས་འདུས་པ་སེལ་བའོ། །
ཁ་བའི་གཉིས་སྦྱོར་ལ་གཉིས་ཏེ། ཁ་བ་དང་ཚ་བ་སྦྱར་བས་འདུས་པ་་་
སེལ་བ་དང་། ཁ་བ་དང་བསྐ་བ་སྦྱར་བས་རླུང་མཁྲིས་ལྡན་པའི་ནང་ནས་་་་་་
མཁྲིས་པ་མཆོག་ཏུ་འཕེལ་བ་སེལ་བའོ། །
ཚ་བའི་གཉིས་སྦྱོར་ལ་གཅིག་སྟེ། ཚ་བ་དང་བསྐ་བ་སྦྱར་བས་འདུས་པ་
སེལ་བའོ། །
• 548 •



རོ་གསུམ་དུ་སྦྱར་བ་ལ་མངར་བའི་སྦྱོར་བ་བཅུ་འབྱུང་སྟེ། མངར་སྐྱུར་
ལན་ཚ་གསུམ་སྦྱར་བས་འདུས་པ་སེལ་ཞིང་། འོན་ཀྱང་བད་རླུང་ཆེ་བ་སེལ་བ་
དང་། མངར་སྐྱུར་ཁ་བ་གསུམ་སྦྱར་བས་འདུས་པ་སེལ་ཞིང་། འོན་ཀྱང་་་་་
མཁྲིས་པ་ཆེ་བ་སེལ་བ་དང་། མངར་སྐྱུར་ཚ་བ་གསུམ་སྦྱར་བས་འདུས་པ་སེལ་
ཅིང་འོན་ཀྱང་བད་རླུང་ཆེ་བ་སེལ་བ་དང་། མངར་སྐྱུར་བསྐ་བ་གསུམ་སྦྱར་་་་
བས་བད་མཁྲིས་ལྡན་པ་སེལ་ཅིང་འོན་ཀྱང་མཁྲིས་པ་ཆེ་བ་སེལ་བ་དང་།
མངར་བ་དང་ལན་ཚ་ཁ་བ་སྦྱར་བས་འདུས་པ་སེལ་ཅིང་འོན་ཀྱང་རླུང་མཁྲིས་
ཆེ་བ་སེལ་བ་དང་། མངར་བ་དང་ལན་ཚ་དང་ཚ་བ་སྦྱར་བས། མཁྲིས་པ་་་་
འཕེལ་ཅིང་བད་ཀན་རབ་ཏུ་འཕེལ་ལ་རླུང་མཆོག་ཏུ་འཕེལ་བའི་འདུས་པ་་་་
སེལ་བ་དང་། མངར་བ་དང་ལན་ཚ་དང་བསྐ་བ་སྦྱར་བས་འདུས་པ་སེལ་ཅིང་
འོན་ཀྱང་རླུང་མཁྲིས་ཆེ་བ་སེལ་བ་དང་། མངར་བ་དང་ཁ་བ་དང་ཚ་བ་སྦྱར་
བས་འདུས་པ་སེལ་ཞིང་། འོན་ཀྱང་རླུང་མཁྲིས་ཆེ་བ་སེལ་བ་དང་། མངར་བ་
དང་ཁ་བ་དང་བསྐ་བ་སྦྱར་བས་རླུང་མཁྲིས་ལྡན་པ་སེལ་ཞིང་། འོན་ཀྱང་་་་་་
མཁྲིས་པ་ཆེ་བ་སེལ་བ་དང་། མངར་བ་དང་ཚ་བ་དང་བསྐ་བ་སྦྱར་བས་་་་
འདུས་པ་སེལ་ཞིང་། འོན་ཀྱང་རླུང་མཁྲིས་ཆེ་བ་སེལ་བའོ། །
སྒྱུར་བའི་གསུམ་སྦྱོར་ལ་དྲུག་སྟེ། སྐྱུར་བ་དང་ལན་ཚ་དང་ཁ་བས་་་་་
འདུས་པ་སེལ་ཅིང་འོན་ཀྱང་བད་ཀན་ཆེ་བ་སེལ་བ་དང་། སྐྱུར་བ་དང་ལན་་་
ཚ་དང་ཚ་བ་སྦྱར་བས་བད་རླུང་སེལ་ཞིང་། འོན་ཀྱང་བད་ཀན་ཆེ་བ་སེལ་བ་
དང་སྐྱུར་བ་དང་ལན་ཚ་དང་བསྐ་བ་སྦྱར་བས་འདུས་པ་སེལ་ཞིང་། འོན་ཀྱང་
བད་རླུང་ཆེ་བ་སེལ་བ་དང་། སྐྱུར་བ་དང་ཁ་བ་དང་ཚ་བ་སྦྱར་བས་འདུས་པ་
• 549 •



སེལ་ཞིང་། འོན་ཀྱང་བད་ཀན་ཆེ་བ་སེལ་བ་དང་། སྐྱུར་བ་དང་ཁ་བ་དང་་་་
བསྐ་བ་སྦྱར་བས་བད་མཁྲིས་ལྡན་པ་སེལ་ཅིང་། འོན་ཀྱང་མཁྲིས་ཤས་ཆེ་བ་
སེལ་བ་དང་། སྐྱུར་བ་དང་ཚ་བ་དང་བསྐ་བས་འདུས་པ་སེལ་ཅིང་འོན་ཀྱང་
བད་ཀན་ཆེ་བ་སེལ་བའོ། །་་
ལན་ཚའི་གསུམ་སྦྱོར་གསུམ་ལ། ལན་ཚ་དང་ཁ་བ་དང་ཚ་བ་སྦྱར་བས་
བད་ཀན་ཆེ་བ་དང་མཁྲིས་པ་རབ་ཏུ་ཆེ་བ་དང་རླུང་མཆོག་ཏུ་འཕེལ་བའི་་་་་
འདུས་པ་སེལ་བ་དང༌། ལན་ཚ་དང་ཁ་བ་དང་བསྐ་བ་སྦྱོར་བས་འདུས་པ་་་་
སེལ་ཅིང་། འོན་ཀྱང་མཁྲིས་པ་ཆེ་བ་སེལ་བ་དང༌། ལན་ཚ་དང་ཚ་བ་དང་བསྐ་
བ་སྦྱར་བས་འདུས་པ་སེལ་ཅིང་། འོན་ཀྱང་བད་རླུང་ཆེ་བ་སེལ་བའོ། །
ཁ་བའི་གསུམ་སྦྱོར་གཅིག་སྟེ། ཁ་བ་དང་ཚ་བ་དང་བསྐ་བ་དང་སྦྱར་
བས་བད་མཁྲིས་སེལ་ཅིང་། འོན་ཀྱང་མཁྲིས་པ་ཆེ་བ་སེལ་བ་ཡིན་ནོ། །
རོ་བཞི་སྦྱོར་ལ། མངར་བས་བཅུ་འབྱུང་སྟེ། མངར་སྐྱུར་ལན་ཚ་ཁ་བ་
བཞི་སྦྱར་བས་འདུས་པ་སེལ་ཅིང་འོན་ཀྱང་རླུང་ཤས་ཆེ་བ་སེལ་བ་དང་།
མངར་སྐྱུར་ལན་ཚ་ཚ་བ་བཞི་སྦྱར་བས་འདུས་པ་སེལ་ཅིང་། འོན་ཀྱང་བད་་་་
རླུང་ཆེ་བ་སེལ་བ་དང་། མངར་སྐྱུར་ལན་ཚ་བསྐ་བ་བཞི་སྦྱར་བས་འདུས་པ་
སེལ་བ་དང་། མངར་སྐྱུར་ཁ་ཚ་བཞི་སྦྱར་བས་འདུས་པ་སེལ་ཅིང་། འོན་ཀྱང་
བད་མཁྲིས་ཆེ་བ་སེལ་བ་དང་། མངར་སྐྱུར་ཁ་བ་སྐ་བ་བཞི་སྦྱར་བས་འདུས་་
པ་སེལ་ཅིང་། འོན་ཀྱང་རླུང་མཁྲིས་ཆེ་བ་སེལ་བ་དང་། མངར་སྐྱུར་ཚ་བ་(
བསྐ་བ།) བཞི་སྦྱར་བས་འདུས་པ་སེལ་ཅིང་། འོན་ཀྱང་བད་ཀན་ཆེ་བ་སེལ་
བ་དང་། མངར་བ་དང་ལན་ཚ་དང་ཁ་བ་དང་ཚ་བ་བཞི་སྦྱར་བས་འདུས་པ་
• 550 •



སེལ་ཅིང་། འོན་ཀྱང་རླུང་མཁྲིས་ཆེ་བ་སེལ་བ་དང་། མངར་བ་དང་ལན་ཚ་་
དང་ཁ་བ་(དང་བསྐ་བ་)བཞི་སྦྱར་བས་འདུས་པ་སེལ་ཅིང་། འོན་ཀྱང་་་་་་
མཁྲིས་པ་ཆེ་བ་སེལ་བ་དང༌། མངར་བ་དང་ལན་ཚ་དང་ཚ་བ་བསྐ་བ་དང་་་་
བསྐ་བ་བཞི་སྦྱར་བས་འདུས་པ་སེལ་ཅིང་། འོན་ཀྱང་བད་རླུང་ཆེ་བ་སེལ་བ་་
དང་། མངར་བ་དང་ཁ་བ་དང་ཚ་བ་དང་(བསྐ་བ་)བཞི་སྦྱར་བས་འདུས་པ་
སེལ་ཅིང་། འོན་ཀྱང་མཁྲིས་པ་ཆེ་བ་སེལ་བ་ཡིན་ནོ། །
སྐྱུར་བའི་བཞི་སྦྱོར་བཞི་སྟེ། སྐྱུར་བ་དང་ལན་ཚ་དང་ཁ་བ་དང་ཚ་བ་
བཞི་སྦྱར་བས་མཁྲིས་པ་འཕེལ་ཞིང་རླུང་རབ་ཏུ་འཕེལ་ལ་བད་ཀན་མཆོག་ཏུ་
འཕེལ་བའི་འདུས་པ་སེལ་བ་དང་། སྐྱུར་བ་དང་ལན་ཚ་དང་ཁ་བ་དང་བསྐ་་
བ་བཞི་སྦྱར་བས་བད་མཁྲིས་ཆེ་བ་སེལ་བ་དང་། སྐྱུར་བ་དང་ལན་ཚ་དང་ཚ་
བ་དང་བསྐ་བ་བཞི་སྦྱར་བས་བད་རླུང་ཆེ་བ་སེལ་བ་དང་། སྐྱུར་བ་དང་ཁ་བ་
དང་ཚ་བ་དང་བསྐ་བ་བཞི་སྦྱར་བས་བད་མཁྲིས་ལྡན་པ་ཆ་མཉམ་དུ་འཕེལ་བ་
སེལ་བར་བྱེད་དོ། །
ལན་ཚའི་བཞི་སྦྱོར་གཅིག་ནི་ལན་ཚ་དང་ཁ་བ་དང་ཚ་བ་དང་བསྐ་བ་
བཞི་སྦྱར་བས་འདུས་པ་སེལ་ཅིང་། འོན་ཀྱང་མཁྲིས་པ་ཆེ་བ་སེལ་བའོ། །
རོ་ལྔ་སྦྱོར་ལས་མངར་བའི་སྦྱོར་བ་ལྔ་སྟེ། མངར་སྐྱུར་ལན་ཚ་ཁ་ཚ་ལྔ་
སྦྱར་བས་འདུས་པ་སེལ་ཅིང་། འོན་ཀྱང་བད་རླུང་ཆེ་བ་སེལ་བ་དང་། མངར་་
སྐྱུར་ལན་ཚ་ཁ་སྐ་ལྔ་སྦྱར་བས་འདུས་པ་སེལ་ཅིང་འོན་ཀྱང་རླུང་ཆེ་བ་སེལ་བ་
དང་། མངར་སྐྱུར་ལན་ཚ་(ཚ་)བསྐ་ལྔ་སྦྱར་བས་འདུས་པ་སེལ་ཅིང་། འོ་་་
ཀྱང་རླུང་མཁྲིས་རབ་ཏུ་འཕེལ་བ་སེལ་བ་དང་། མངར་སྐྱུར་ཁ་ཚ་བསྐ་ལྔ་སྦྱར་
• 551 •



བས་རླུང་འཕེལ་ཞིང་བད་མཁྲིས་གཉིས་མཆོག་ཏུ་འཕེལ་བའི་འདུས་པ་སེལ་བ་
དང་། མངར་བ་དང་ལན་ཚ་དང་ཁ་བ་དང་ཚ་བ་དང་བསྐ་བ་ལྔ་སྦྱར་བས་བད་
ཀན་འཕེལ་ཞིང་རླུང་མཁྲིས་ལྷག་པར་འཕེལ་བའི་འདུས་པ་སེལ་བའོ།།
སྐྱུར་བའི་ལྔ་སྦྱོར་གཅིག་ནི། སྐྱུར་བ་དང་ལན་ཚ་དང་ཁ་བ་དང་ཚ་བ་
དང་བསྐ་བ་ལྔ་སྦྱར་བས་རླུང་མཁྲིས་གཉིས་ལྷག་པར་འཕེལ་བའི་འདུས་པ་་་་
སེལ་བའོ། །
རོ་དྲུག་ཏུ་སྦྱོར་བ་གཅིག་ནི། མངར་བ་དང་སྐྱུར་བ་དང་ལན་ཚ་དང་
ཁ་བ་དང་ཚ་བ་དང་བསྐ་བ་རྣམས་སྦྱར་བས་རླུང་མཁྲིས་བད་ཀན་ཆ་མཉམ་དུ་
འཕེལ་བའི་འདུས་པ་སེལ་བ་ཡིན་ཏེ། རོ་དྲུག་པོ་འདི་དག་ལས་ས་སྨན་གྱི་ནུས་
པ་གསུམ་དང་། ཆུ་སྨན་གྱི་ནུས་པ་གསུམ་དང་། མེ་སྨན་གྱི་ནུས་པ་གསུམ་་་་
དང༌། རླུང་སྨན་གྱི་ནུས་པ་གསུམ་རྣམས་ཆ་མཉམ་དུ་ཡོད་པའི་ཕྱིར་རོ། །རོ་་
དྲུག་ཀྱང་སྟོན་པའི་ནང་ནས་མངར་བས་ནི་རླུང་མཁྲིས་ལྡན་པ་སེལ་བར་བྱེད་
ལ། སྐྱུར་བས་བད་རླུང་ལྡན་པའི་ནང་ནས་བད་ཀན་སེལ་བ་དང་། ལན་ཚས་
ནི་བད་རླུང་ལྡན་པ་སེལ་བར་བྱེད་དོ། །ཁ་བས་ནི་མཁྲིས་པ་སེལ་བ་དང་། ཚ་
བས་ནི་བད་རླུང་ལྡན་པ་སེལ་ཅིང་། བསྐ་བས་ནི་(རླུང་ཟེར་བའང་འདུག)
བད་མཁྲིས་ལྡན་པ་སེལ་བར་བྱེད་པ་སྟེ། དེ་ལྟར་རོ་སྡེབས་སྦྱོར་བ་དྲུག་ཅུ་རྩ་
གསུམ་ནི་འཕེལ་ཟད་བསྡུས་ན་དྲུག་ཅུ་རྩ་གསུམ་ཡིན་པ་དེའི་གཉེན་པོར་སྦྱོར་
ཞེས་པའོ། །
རྒྱས་པར་ན། རོ་དྲུག་པོ་དེ་དག་མངར་བའི་མངར་བ་དང་མངར་བའི་
སྐྱུར་བ་ལ་སོགས་པ་དྲུག་དྲུག་སུམ་ཅུ་རྩ་དྲུག་ཏུ་འགྱུར་ཞིང་། དེ་རེ་རེ་ཡང་་་་
• 552 •



མངར་བ་དང་རབ་ཏུ་མངར་བ་དང་མཆོག་ཏུ་མངར་བ་དང་གསུམ་གསུམ་གྱི་
ཕྱེ་བས་མི་འདྲ་བ་བརྒྱ་རྩ་བརྒྱད་དུ་འགྱུར་ཞིང་། དེ་དག་ལ་བརྟེན་པའི་རོ་་་་
སྡེབས་ཀྱི་སྦྱོར་བ་གྲངས་ལས་འདས་པ་འབྱུང་བར་འགྱུར་བར་རིག་པར་བྱའོ། ། །
དེ་ལྟར་ཡིན་ཏེ་མདོ་གནས་ལེའུ་བཅུ་པའི་འགྲེལ་པ་ཟླ་ཟེར་ལས། ་་་་
ལྟར་དྲུག་ཅུ་རྩ་གསུམ་ཞེས་བྱ་བ་ནི་རོ་རྣམས་ཀྱི་དབྱེ་བ་དྲུག་ཅུ་རྩ་གསུམ་ཡོད་
པའོ། །དེ་དག་ཀྱང་གོང་དུ་གྲངས་ལྔ་བཅུ་རྩ་བདུན་དུ་འཆད་པའི་བཅོས་མར་
ཡོངས་སུ་དབྱེ་བའི་སྦྱོར་བ་བཅས་པར་བཤད་པ་དང་། མ་བཅོས་པའི་རོ་དྲུག་
ཅུ་རྩ་གསུམ་དུ་རོ་རྣམས་དབྱེ་བར་བཤད་པ་གང་ཡིན་པ་དེ་ནི་དགོས་པའི་་་་༌་
དབང་དུ་བྱས་པ་ལས་མཚོན་ཅིང་། ལུས་ལ་དགོས་པའི་ཡུལ་དུ་རིག་པ་ཉིད་་་་
ལས་རགས་རིམ་ཇི་ལྟ་བ་བཞིན་དུ་ཕྱེ་ཞིང་བཤད་པ་ཡིན་གྱི། ཕྲ་བ་རྣམས་ཀྱི་་
སྦྱོར་བ་བརྩི་བའི་ཚུལ་འདི་ཙམ་དུ་ཟད་པ་ཡང་མ་ཡིན་ལ་དབྱེ་བ་ཡང་དྲུག་ཅུ་
རྩ་གསུམ་དུ་ཟད་པ་མིན་ཏེ། གང་གི་ཕྱིར་ཕྲ་ཞིང་རབ་ཏུ་ཕྲ་བ་བརྟག་པ་དང་།
དེ་བཞིན་དུ་རབ་དང་མཆོག་ཏུ་བརྟག་པའི་དབང་དང་། དེ་བཞིན་དུ་རོ་དང་
རོ་རྗེས་ཀྱི་དགོས་པའི་དབང་ལས་ནི་འདི་རྣམས་ཀྱི་དབྱེ་བ་གྲངས་མེད་པ་ཡིན་
པས་ན་འདི་དག་བསྟན་པར་བྱ་བའི་ཕྱིར་སྨྲས་པ་ནི། དེ་རྣམས་རོ་དང་རོ་རྗེས་
རོའི་དབྱེ་བ་ལ། རབ་དང་རབ་མཆོག་དག་ཏུ་བརྟག་པ་ལས། རྩིས་ལས་འདས་
པ་བྱུང་བར་གྱུར་པ་ནི། ནད་དང་སྨན་གྱི་དབང་ལས་ཉེ་བར་སྦྱར། ཞེས་བྱ་བ་
ལ། དྲུག་ཅུ་གསུམ་གྱི་གྲངས་ཀྱི་དབྱེ་བས་ཕྱེད་པ་དེ་རྣམས་ནི་རྩིས་ལས་འདས་
པ་ཡིན་ཏེ། ཤིན་ཏུ་མང་བའི་ཕྱིར་བརྩི་བར་མི་ནུས་པ་འབྱུང་ཞིང་སྐྱེས་པར་
གྱུར་པ་ཡིན་ནོ། །དེ་ཇི་ལྟར་ཞེ་ན། རོ་དང་(རོ་)རྗེས་ཀྱི་དབྱེ་བ་ལས་ཏེ། དེ་
• 553 •



བས་འབྱུང་བ་འདུས་པ་ལས། འབྱུང་བས་སྨན་རྣམས་རོ་གཅིག་མིན། ཞེས་་
སྨོས་པ་ཡིན་ཏེ། རོ་དང་རོ་རྗེས་དེ་གཉིས་ཀྱང་འདི་ལྟར་མངར་བའི་རྗེས་ནི་་་
སྐྱུར་བ་ལ་སོགས་པ་ཡིན་ལ། སྐྱུར་བའི་རོ་རྗེས་ནི་མངར་བ་ལ་སོགས་པ་ཡིན་པ་
དང་། དེ་བཞིན་དུ་སྐྱུར་བ་ཡིས་ནི་ལན་ཚ་ལ་སོགས་པའོ། །ལན་ཚ་ཡིས་ནི་ཁ་
བ་ལ་སོགས་པ་སྟེ། དེ་རྣམས་ཞེས་བྱའི་ཚིག་གིས་ཐམས་ཅད་ལ་སྙེགས་ཟིན་་་་
ཀྱང་། ལྔ་བཅུ་རྩ་བདུན་པོ་ཉིད་ལ་ཅི་རིགས་པར་རོ་དང་རོ་རྗེས་ཀྱི་དབྱེ་བ་་་
བྱས་ནས་གྲངས་མེད་པར་འགྱུར་ལ། རོ་དྲུག་པོ་འབའ་ཞིག་ལ་རབ་དང་རིབ་
མཆོག་ལ་སོགས་པའི་བརྟག་པ་ལས་གྲངས་མེད་པར་འགྱུར་བ་ལ་སུ་ཞིག་་་་་་
འགོགས། དེ་གཉིས་ཀྱིས་ན་རབ་དང་རབ་མཆོག་དག་ཏུ་བརྟག་པ་ལས། ཞེས་
སྨོས་པ་ཡིན་ཏེ། རོ་སྦྱར་བ་དང་མ་སྦྱར་བའི་དབྱེ་བ་མཆོག་དང་རབ་མཆོག་་་
དག་ཏུ་བརྟག་པ་ནི་འདི་ལྟར་མངར་བ་དང་རབ་(མཆོག་) ཏུ་མངར་བ་དང་
རབ་མཆོག་ཏུ་མངར་བ་དང་། ཅུང་ཟད་མངར་བ་དང༌། ཅུང་ཟད་རབ་ཏུ་་་
མངར་བ་དང་། ཅུང་ཟད་མཆོག་ཏུ་མངར་བ་སྟེ། དེ་བཞིན་དུ་གཞན་དག་ལ་་
ཡང་སྦྱར་བར་བྱའོ། །
ཡང་རོའི་དབྱེ་བ་དེ་རྣམས་ནད་ཀྱི་སྨན་གྱི་དབང་གིས་ཉེ་བར་སྦྱར་བར་
ཡང་བྱ་སྟེ། དེ་ལ་ནད་ནི་རླུང་ལ་སོགས་པའོ། །སྨན་ནི་ཨ་རུ་ར་ལ་སོགས་བའོ།།
ནད་དང་སྨན་གྱི་དབང་གི་དེའི་ཚོད་དམ། དབང་དུ་བྱས་བའམ། དེ་ལ་ལྟོས་པ་
སྟེ། དེའི་དབང་དུ་བྱས་པ་ལས་ཡོངས་སུ་བརྟག་སྟེ་སྦྱར་བར་བྱའི། བབ་བབ་དུ་
འཆོལ་བར་བྱ་བ་མིན་ནོ་ཞེས་བྱ་བའི་དོན་ཏོ། །ནད་དང་སྨན་ཞེས་སྨོས་པ་ནི།
ཉེ་བར་མཚོན་པ་ཙམ་ཡིན་པར་ཤེས་པར་བྱའོ། །ཞེས་བཤད།
• 554 •



༣ ནུས་སྡེབ་སྦྱར་ཐབས།
གསུམ་པ། ནུས་པས་སྦྱར་བའི་མདོར་བསྟན་ནི། ནུས་པར་སྦྱར་བ་་
ཞི་དང་སྦྱང་བ་གཉིས། ཞེས་པ་སྟེ། ནུས་པར་སྦྱར་བ་ལ་ཡང་དབྱེ་ན་ཞི་བ་
དང་སྦྱང་བ་གཉིས་ཞེས་པའོ། །
ཞི་བྱེད་ཀྱི་རྒྱས་བཤད་ནི། ཞི་བྱེད་སྨན་སྦྱོར་སྡེ་ཚན་ལྔའམ་བདུན། །
ཐང་ཕྱེ་རིལ་བུ་ལྡེ་གུ་སྨན་མར་ལྔ། །སྨན་ཆང་འབྲི་ཏ་གཉིས་ཏེ་བདུན་
དུ་བཤད། །ཞེས་པའི་དོན། ཞི་བྱེད་ལ་སྨན་གྱི་སྦྱོར་བ་སྡེ་ཚན་ལྔའམ་བདུན་་
ཡིན་ཏེ། ཐང་དང་ཕྱེ་མ་དང་རིལ་བུ་དང་ལྡེ་གུ་དང་སྨན་མར་ཏེ་ལྔའམ་དེའི་
སྟེང་དུ་སྨན་ཆང་དང་འབྲི་ཏ་གཉིས་ཏེ་ཞེས་པ་གོང་གི་ལྔ་པོ་དང་བསྡོམ་པས་་
ཞི་བྱེད་བདུན་དུ་བཤད། ཅེས་པའོ། །
གཉིས་པ། སྦྱོང་བྱེད་ཀྱི་རྒྱས་བཤད་སྟོན་པ་ནི། སྦྱོང་བྱེད་འཇམ་རྩི་
བཤལ་སྐྱུགས་ནི་རུ་ཧ། །སྣ་སྦྱོང་ཉེས་གསུམ་འདུས་པ་མགོ་ནད་འབྱིན།།
བཞི་བརྒྱ་རྩ་བཞིའི་ནད་ཀྱི་གཉེན་པོར་སྦྱོར། །ཞེས་པའི་དོན། སྦྱོང་བྱེད་
ལ་དབྱེ་ན་འཇམ་རྩི་དང་བཤལ་དང་སྐྱུག་དང་ནི་རུ་ཧ་དང་སྣ་སྦྱོང་སྟེ་དེ་་་་་་
རྣམས་ཀྱི་ནང་ནས་འཇམ་རྩིས་རླུང་དང་བཤལ་གྱིས་མཁྲིས་པ་དང་། སྐྱུགས་་
ཀྱིས་བད་ཀན་ཏེ་ཉེས་གསུམ་དང་ནི་རུ་ཧ་ཡིས་འདུས་པ་དང་། སྣ་སྦྱོངས་ཀྱིས་
མགོ་བོའི་ནད་འབྱིན་པར་བྱེད་པས་ཞི་བ་དང་སྦྱང་པའི་སྨན་རྣམས་ནི། བཞི་
བརྒྱ་རྩ་བཞིའི་ནད་ཀྱི་གཉེན་པོར་སྦྱོར་ཞེས་པའོ། །ཐང་དང་ཕྱེ་མ་ལ་སོགས་པ་
རེ་རེའི་རྒྱས་བཤད་ནི་ཕྱི་མ་རྒྱུད་དུ་གསུངས་སོ། །རྒྱུད་འདིར་ནི་རང་གི་དངོས་
བསྟན་གྱི་ནུས་པའི་སྦྱོར་ལུགས་ཀྱི་དགོས་པ་ནི། ནད་གང་དང་གང་སེལ་བའི་
• 555 •



སྨན་གྱི་སྡེ་ཚན་གྱི་ནང་ནས་ཇི་ལྟར་རིག་པའི་སྟེང་དུ་ལྡན་པ་དང་། འདུས་པ་
དང་། བླ་གཉན་གསུམ་གྱི་ནད་གང་དང་གང་འབྱུང་བ། དེ་དང་དེ་ལ་འགྲོ་་་་
བའི་སྨན་ནི་སྨན་རྣམས་སོ་སོའི་ནུས་པ་བསྟན་པའི་སྐབས་སུ་བཤད་པའི་ནང་
ནས་ཇི་ལྟར་རིགས་པའི་ཁ་བསྒྱུར་བ་དང་བཅས་ནས་བཏང་བར་བྱ་བ་ཡིན་ནོ།།
ཞེས་གསུངས་སོ། །ཞེས་པ་ནི་དེ་སྐད་ཅེས་སྨན་གྱི་སྡེ་ཚན་དང་སྦྱར་ཐབས་་་
བསྟན་པའི་ལེའུ་ཉེར་གཅིག་པ་གསུངས་སོ། །ཞེས་པའོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་སྨན་གྱི་སྡེ་ཚན་དང་སྦྱར་ཐབས་བསྟན་པའི་་་་
ལེའུ་སྟེ་ཉི་ཤུ་རྩ་གཅིག་པའོ། །ཞེས་པ་སྟེ། ལེའུ་ཉི་ཤུ་རྩ་གཅིག་པ་རྒྱས་པར་
བཤད་ཟིན་ཏོ། །གནས་ལྔ་པ་སྦྱོར་བ་སྨན་གྱི་གནས་ལེའུ་གསུམ་གྱི་བདག་ཉིད་
ཅན་གྱི་རྒྱ་ཆེར་འགྲེལ་པ་ལེགས་པར་བཤད་ཟིན་ཏོ། །
༧ ཆ་བྱད་དཔྱད་ཀྱི་གནས།
ལེའུ་ཉེར་གཉིས་པ། ཆ་བྱད་དཔྱད།
ད་ནི་གནས་དྲུག་པ་ཆ་བྱད་དཔྱད་ཀྱི་གནས་སྟོན་པའི་ལེའུ་ཉི་ཤུ་རྩ་་་་
གཉིས་པ་བཤད་པར་བྱ་སྟེ། དེ་ཡང་ཆ་བྱད་དཔྱད་ཀྱི་གནས་སྟོན་པའི་ལེའུ་་་་
འདི་ཞུས་པ་དང་། ཞུས་ལན། གཞུང་དོན་དངོས་གསུམ་ལས། དང་པོ་ཞུ་བ་ནི།
དེ་ནས་ཡང་དྲང་སྲོང་ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ། །ཀྱེ་
སྟོན་པ་དྲང་སྲོང་རིག་པའི་ཡེ་ཤེས་ལགས། །ཆ་བྱད་དཔྱད་ཀྱི་གནས་
ལ་ཇི་ལྟར་བསླབ་པར་བགྱི། །འཚོ་མཛད་སྨན་པའི་རྒྱལ་པོས་བཤད་་་
• 556 •



དུ་གསོལ། །ཞེས་པ་སྟེ། སྦྱོར་བ་སྨན་གྱི་གནས་ཀྱི་ནང་ནས་སྨན་གྱི་སྦྱར་་་་་
ཐབས་བསྟན་པའི་ལེའུ་གསུངས་ཟིན་པའི་སྐབས་དེ་ནས་དྲང་སྲོང་ཡིད་ལས་་་
སྐྱེས་ཀྱིས་སླར་ཡང་འདི་སྐད་ཅེས་ཞུས་སོ། ཀྱི་ཞེས་སྙན་གསན་ཕབ་ནས། སྟོན་
པ་དྲང་སྲོང་ཆེན་པོ་རིག་པའི་ཡེ་ཤེས་ལགས། ཆ་བྱད་དཔྱད་ཀྱི་གནས་ལ་ཇི་་་
ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོ་ཆེན་པོས་བཤད་དུ་གསོལ།
ཞེས་པའོ། །ཞེས་ཞུས་པ་ལས། ཞེས་པ་ནི་མཚམས་སྦྱོར་གྱི་ཚིག་གོ། །
གཉིས་པ་ཞུས་ལན་ནི། སྟོན་པས་བཀའ་སྩལ་པ། ཀྱེ་དྲང་སྲོང་་་་་
ཆེན་པོ་ཉོན་ཅིག། །ནད་ལ་གསོ་བར་བྱེད་པའི་གཉེན་པོ་ཡི། །ཆ་བྱད་
དཔྱད་ཀྱི་གནས་ལ་བསླབ་པ་ནི། །ཞེས་པའི་དོན། སྟོན་པས་དྲང་སྲོང་ཡིད་
ལས་སྐྱེས་ལ་འདི་སྐད་ཅེས་བཀའ་སྩལ་པ། ཀྱི་ཞེས་བོས་ནས། དྲང་སྲོང་ཆེན་
པོ་ཉོན་ཅིག ཉེས་གསུམ་ལ་སོགས་པའི་ནད་གསོ་བར་བྱེད་པའི་གཉེན་པོ་སྤྱོད་
ལམ་ཟས་སྨན་དཔྱད་བཞི་ཡི་ནང་ནས་ཆ་བྱད་དཔྱད་ཀྱི་གནས་ལ་ཇི་ལྟར་་་་་
བསླབ་པ་ནི། ཞེས་པའོ། །
གསུམ་པ་གཞུང་དོན་དངོས་ལ། མདོར་བསྟན་དང་རྒྱས་བཤད་གཉིས་
ལས། དང་པོ་མདོར་བསྟན་པ་ནི། དཔྱད་དང་དཔྱད་ཀྱི་ཆ་བྱད་རྣམ་པ་་
གཉིས། །ཞེས་པའི་དོན། ནད་ལ་གསོ་བའི་གཉེན་པོ་དཔྱད་དང་། དེའི་ཆ་་་
བྱད་ཀྱི་ལག་ཆ་དང་རྣམ་པ་གཉིས་ཞེས་པའོ། །
• 557 •



༡
ནད་སེལ་བའི་གཉེན་པོ་དཔྱད།
རྒྱས་པར་བཤད་པ་ལ། དཔྱད་ཀྱི་སྒྲ་དོན་ནི། ལུས་ཀྱི་ཕྱི་ནས་ནད་
རྣམས་འབྱིན་པ་དང་། །ཞི་བར་བྱེད་པ་གང་ཡིན་(དཔྱད་ཡིན་)ཏེ། །
ཞེས་པའི་དོན། ལུས་ཀྱི་ཕྱི་ནས་ནད་རྣམས་དངོས་སུ་འབྱིན་པ་དང་། ཡང་ན་
ཞི་བར་བྱེད་པ་གང་ཡིན་པ་དེ་དག་དཔྱད་ཡིན་ཞེས་པའོ། །ཏེ་ ཞེས་པ་ནི་འོག་
མ་འདྲེན་པའི་ཚིག་གོ། །
དཔྱད་ཀྱི་དབྱེ་བ་སྟོན་པ་ནི། དེ་ཡང་འཇམ་དང་རྩུབ་དང་དྲག་པོ་
གསུམ། །འཇམ་པོའི་དཔྱད་ལ་དུགས་ལུམས་བྱུགས་པ་གསུམ། །རྩུབ་
པའི་དཔྱད་ལ་གཏར་བསྲེག་དབུག་པ་གསུམ། །དྲག་པོ་འདྲལ་གཅོད་
འབྲུད་དང་འབྱིན་པ་བཞི། །ཞེས་པའི་དོན། དཔྱད་དེ་ཡང་འཇམ་པ་དང་
རྩུབ་པ་དང་དྲག་པོའི་དཔྱད་གསུམ་ཡིན་ཏེ། འཇམ་པོའི་དཔྱད་ལ་ཡང་དབྱེ་ན།
དུགས་དང་ལུམས་དང་བྱུགས་པ་དང་གསུམ། རྩུབ་པའི་དཔྱད་ལ་གཏར་བ་་་
དང་བསྲེག་པ་དང་དབུག་པ་སྟེ་གསུམ་དང་། དྲག་པོའི་དཔྱད་ལ་ཤ་རུས་་་་་་
འདྲལ་བ་དང་གཅོད་པ་དང་རུས་པ་འབྲུད་པ་དང་མདེའུ་ལ་སོགས་པ་འབྱིན་
པ་དང་བཞི་ཞེས་པའོ། །
༢ ཆ་བྱད་ལག་ཆའི་དབྱེ་བ།
ལག་ཆའམ་ཆ་བྱད་ཀྱི་དབྱེ་བ་སྟོན་པའི་མདོར་བསྟན་ནི། དེའི་ཆ་་་་
བྱད་ཟུག་རྔུ་བརྟག་པ་དང་། །སྐམ་པ་གཙག་བུ་ཐུར་མ་ཕྲན་བུའོ། །
• 558 •



ཞེས་པའི་དོན། དཔྱད་འབྱིན་པ་དེ་ཡི་ཆ་བྱད་ནི་ཟུག་ངུ་བརྟག་པའི་ཆ་བྱད་་་་
དང་། སྐམ་པ་དང་གཙག་བུ་དང་ཐུར་མ་དང་ཆ་བྱད་ཕྲན་བུ་སྟེ་རིགས་ལྔའོ་་
ཞེས་པའོ། །
༡ ཟུག་རྔུ་བརྟག་པིའ་ཆ་བྱད།
རྒྱས་བཤད་ནི། དང་པོཟུག་རྔུ་བརྟག་པའི་ཆ་བྱད་སྟོན་པ་ནི། དེ་ལ་་
དང་པོ་ཟུག་རྔུ་བརྟག་པའི་དཔྱད། །རྩེ་ཞབས་མེད་པའི་ཟླུམ་པོ་སྲིད་
སོར་དྲུག། །ཁབ་མགོ་ཞེས་བྱ་མགོ་ཡི་རུས་ཆག་བརྟག། །མགོ་ཟླུམ་བྲ་
བོ་རྩེ་ཀྱོག་རྩེ་གུག་དང་། །སྦྲུལ་མིག་ཟངས་དུང་ཁ་འདྲ་སོར་བཅུ་་་་
གཉིས། །ཕྲ་ལ་འཇམ་པས་ཡན་ལག་ཟུག་རྔུ་བརྟག། །སོར་བརྒྱད་་་་
དབལ་ལྡན་རྩེ་མོ་སྐར་ཁུང་ཅན། །སྐྲང་པ་རྣག་དུ་སྨིན་དང་མ་སྨིན་་་
བརྟག །སྦུབས་ཅན་ （ བ་ 2 ནུ་མ་འདྲ་བ་སོར་གསུམ་པ། །སྦོམ་་་་
སོར་ཕོ་ལ་ལྔ་སྟེ་མོ་ལ་དྲུག། །ནད་བལྟ་བ་ལ་བུ་ག་གཉིས་པ་བྱ། །
ལས་ལ་བུ་ག་གཅིག་པ་གློ་སྐར་ཅན། །དེ་འདྲ་གཞང་འབྲུམ་བལྟ་དང་
གཅོད་ལ་སྦྱར། །ཞེས་པའི་དོན། སྡེ་ཚན་ལྔ་པོ་དེ་ལས་ཟུག་རྔུ་བརྟག་པའི་ཆ་
བྱད་ནི། རྩེ་ཞབས་མེད་པའི་ཟླུམ་པོ་སྲིད་དེ་དཀྱུས་སུ་སོར་དྲུག་པ་ཁབ་མགོ་་་
ཞེས་བྱ་བས་ནི་མགོ་ཡི་རུས་ཆག་བརྟག་པ་དང་། ཡན་ལག་ལ་སོགས་པའི་ཟུག་
རྫུ་བརྟག་པའི་ཆ་བྱད་ནི། དང་པོ་མགོ་ཟླུམ་དང་དེས་ཀྱང་བརྟག་མ་ནུས་ན་བླ་
བོ་ལྟ་བུའི་སོ་དང་རྩེ་ཀློག་དང་རྩེ་གུག་དང་། སྦྲུལ་མིག་སྟེ་གཡས་གཡོན་དུ་བུ་
ག་ཡོད་པ་དང་། ཟངས་དུང་གི་ཁ་འདྲ་བ་ལ་སོགས་པའི་ཆ་དཔྱད་རིག་པས་་
བརྟག་སྟེ་སྲིད་དུ་སོར་བཅུ་གཉིས་པ་ཕྲ་ལ་འཇམ་པས་ཡན་ལག་གི་ཟུག་རྔུ་་་་
• 559 •



བརྟག་པར་བྱ་བ་ཡིན་ལ། སྲིད་དུ་སོར་བརྒྱད་པ་དབལ་ལྡན་ཞིང་རྩེ་མོ་སྐར་་་་
ཁུང་ཅན་གྱིས་སྐྲང་པ་རྣག་ཏུ་སྨིན་ནམ་མ་སྨིན་བརྟག་པ་དང་། སྦུབས་ཅན་ ་
【བ་ནུ་ ） ནུ་མའི་དབྱིབས་འདྲ་བ་སྲིད་དུ་སོར་གསུམ་པ་སྦོམ་སོར་ཕོ་ལ་ལྔ་་
སྟེ་དེ་བཞིན་དུ་མོ་ལ་དྲུག་ཡོད་པའི་ཆ་བྱད་ནི་གཞང་འབྲུམ་གྱི་ནད་ཡོད་མེད་་
བལྟ་བ་ལ་ངོས་གཉིས་སུ་བུ་ག་གཉིས་ཡོད་པ་བྱ་བ་དང་། དེ་ལ་དཔྱད་ཞེས་་་
པའི་ལས་ལ་སོགས་པའི་ཆ་བྱད་ལ་བུ་ག་གཅིག་ཡོད་པ་གློ་སྐར་ཅན་བྱ་ཞིང་།
དེ་དང་དེ་འདྲ་བ་ནི་གཞང་འབྲུམ་གྱི་ནད་བལྟ་བ་དང་གཅོད་པ་ལ་སྦྱར་བར་
བྱ་ཞེས་བྱ་བའོ། ། །
འདིའི་སྐབས་སུ་མདོ་གནས་ལེའུ་ཉི་ཤུ་རྩ་ལྔ་པའི་འགྲེལ་པ་ཟླ་ཟེར་ལས།
རྩེ་མོ་པདྨ འི་སྙིང་པོ་འདྲ། སྲིད་དུ་སོར་ནི་བཅུ་གཉིས་པ། བཞི་ཆ་ཁོང་སྟོང་་་་
བྱས་སྦུ་གུ། ཟུག་རྔུ་འབྱིན་པ་ཡིན་པར་བཤད། ཅེས་བྱ་བ་ལ། ཟུག་རྔུ་འབྱིན་་
པའི་དཔྱད་མི་འགུལ་བའི་ཟུག་རྔུ་དབྱུང་བར་བྱ་བའི་ཕྱིར། རྩེ་མོ་སྟེ་མགོ་་་་་
ཕྱོགས་པད་མའི་སྙིང་པོ་ཀར་ནི་ཀའི་དབྱིབས་འདྲ་ཞིང་མཚུངས་པ། ཚད་སྲིད་
དུ་སོར་བཅུ་གཉིས་ཡོད་པ། བཞི་ཆ་ཁོང་སྟོང་ཡོད་པ་སྟེ། སོར་གསུམ་གྱི་བར་
ཁོང་སྟོང་དུ་བྱས་པ་དེ་ནི་ཟུག་རྔུ་འབྱིན་པ་ཡིན་པར་འདོད། གཞང་འབྲུམ་ཆ་
དཔྱད་བ་ཡི་ནི། ནུ་སོར་འདྲ་བའི་སོར་བཞི་པ། སྐྱེས་པའི་སོར་ལྔ་འཁྱུད་པ་སྟེ།
བུད་མེད་སོར་དྲུག་གིས་འཁྱུད་བྱ། ནད་བལྟ་བ་ལ་བུ་ག་གཉིས། ལས་ལ་བུ་ག་
གཅིག་པར་བྱ། དབུས་ཀྱི་བུ་ག་སོར་གསུམ་པ། མཐེ་བོང་ཤོང་པ་ཙམ་དུ་བྱ།
དེ་སྟེང་རྩེ་མོ་ཟླུམ་པོ་ནི། དཔངས་སུ་སོར་ནི་ཕྱེད་པ་བྱ། ཞེས་བྱ་བ་ལ་གཞང་
འབྲུམ་འཆོས་པའི་ཆ་བྱད་ནི། བའི་ནུ་སོར་དང་འདྲ་བར་དབྱིབས་བྱས་ལ།
• 560 •



སྲིད་སོར་བཞི་ཡོད་པ་སྐྱེས་པ་ལ་སྟོང་པའི་སྦོམ་སོར་ལྔས་འཁྱུད་པ་བྱས་ལ།
བུད་མེད་ཀྱི་གཞང་འབྲུམ་འཆོས་པའི་ཆ་བྱད་ནི། སོར་དྲུག་གི་འཁྱུད་པའི་སྦོམ་
ཡོད་པ་བྱའོ། །ནད་བལྟ་བ་ནི་གཞང་འབྲུམ་གྱི་ནད་རྟོགས་པའོ། བུ་ག་གཉིས་་
ནི་ངོས་གཉིས་ཀ་ལ་བུ་ག་ཡོད་པར་བྱས་པའོ། །དེ་བཞིན་དུ་གཞང་འབྲུམ་བལྟ་
བ་དང༌། བཅད་པ་དང་། ཐལ་སྨན་རྣོན་པོ་གཏོང་བའི་ལས་རྣམས་ཀྱི་ཆ་བྱད་
ནི། སྔ་མ་ལྟ་བུ་ལ་བུ་ག་གཅིག་པར་བྱའོ། །དེ་ལྟར་ན་མངོན་སུམ་དུ་བལྟ་བའི་
ཕྱིར་ནི་བུ་ག་གཉིས་པས་བྱས་ལ། གཙག་བུ་དང་ཐལ་སྨན་དང་མེ་བཙའ་་་་་
བཏབ་པ་མི་འགྱུར་བར་བྱ་བའི་ཕྱིར་ནི་བུ་ག་གཅིག་པར་བྱའོ། །ཆ་བྱད་འདིའི་
དབུས་ཀྱི་བུ་ག་ནི་སྲིད་དུ་སོར་གསུམ་པར་བྱའོ། །མཐེ་བོང་གི་ལྟོ་ཤོང་བ་སྟེ།
རྒྱུར་མཐེ་བོང་གི་ལྟོ་ཞིང་དང་མཉམ་པར་བྱའོ། །ཡང་བུ་ག་དེའི་རྩེ་མོའམ།
སྟེང་མ་ནི་དབྱིབས་ཟླུམ་པོ་ལ་དཔངས་སོར་ཕྱེད་ཡོད་པའི་སོར་ཚད་དུ་བསྟན་
པའི་སྟེང་དུ་ལྷག་མ་སོར་ཕྱེད་ཡོད་པར་ལྟེ་བ་ཟླུམ་པོར་སོར་ཕྱེད་བྱ་བའི་དོན།
ཞེས་བཤད།
དཔལ་མགོན་གྱི་འགྲེལ་པར། མདེལ་འཚོལ་ནི་མགོ་ཟླུམ་ཅེས་པ་གསུམ་
སྟེ། མདེལ་འཚོལ་ཟངས་དུང་ཁ་རྐང་པ་ཕྲ་བ་འཇམ་པ། མགོ་བོ་སྲན་མ་ལྟ་བུ་
ནི་མགོ་ཟླུམ་ཞེས་བྱ་བ་སྟེ་དང་པོར་བརྟག་གོ། །དེས་མ་རྟོགས་ན་མགོ་ཟླུམ་་་་
གཉིས་པ་ཞེས་བྱ་བ་སྟེ་དེའི་རྗེས་ལ་བརྟག་གོ། །དེས་མ་རྟོགས་ན་རྨ་དང་།
མདེའུ་འཛོལ་བ་ཡིན་པས། རྩེ་ཀྱོག་ཞེས་བྱ་སྟེ་རྩེ་མོ་གཅིག་པ་ནས་གང་ཀྱོག་་་
པོར་བྱས་པས་བརྟག་གོ ། །དེ་གསུམ་གྱིས་རྟོགས་པ་དང་རྨ་ཁ་དང་མདེའུ་་་་་
འཛོལ་ན། ཟངས་དུང་ཁ་བཏང་བས་ཤེས་སོ། །འཛོལ་ན་རྩེ་གུག་ཅེས་བྱ་བ་རྩེ་
• 561 •



མོ་སྦྲུལ་ལྟར་འཁྱིལ་བའི་མིག་ཏུ་ཆུད་དམ་བལྟ། ཡང་ན་སྦྲུལ་མིག་ཅེས་བྱ་བ་་་
མགོ་གུག་པ་གཅིག་གི་དཀྱིལ་དུ་མིག་ཕུག་ལ་དེས་བརྟག མདེལ་རྙིང་རྙེད་པ་་
དང་ཟངས་དུང་ཁ་བཏང་། དེས་རྙེད་པ་དང་འཕྲུལ་སྐམ་གྱིས་འབྱིན་པའོ།
རྣག་བརྟག་པ་ནི་སྲིད་སོར་བརྒྱད་པ་རྐང་ཕྲ་ལ་འཇམ་པ་རྩེ་མོ་གཅིག་ལ་དབལ་
གྲུ་བཞིར་བྱས་པའི་དཀྱིལ་དུ་ཁབ་མིག་ལྟ་བུ་ཕུག་ལ། དེ་སྐྲངས་པའི་དཀྱིལ་དུ་
རྒྱབ་པས་མིག་རྣག་གིས་འགག་ན་སྨིན་པས་གཙག་བུའམ་མེ་ཐུར་གྱིས་དབུག་་་
ཅེས་བཤད།
༢ སྐམ་པའི་ཆ་བྱད།
གཉིས་པ། སྐམ་པའི་སྡེ་སྟོན་པ་ནི། ཟུག་རྔུ་འབྱིན་པ་སྐམ་པའི་སྡེ་
ཚན་ནི། །སེང་གེ་ཁ་དང་ཀང་ཀ་བྱ་རོག་མཆུ། །སྲིད་སོར་བཅོ་བརྒྱད་
འབྲེལ་མཚམས་གཟེར་བཏབ་པ། །རྩ་བ་ལྕགས་ཀྱུའི་དབྱིབས་ཅན་ཨ་
ལོང་བཏགས། །རུས་ལ་ཟུག་པའི་ཟུག་རྔུ་འབྱིན་པར་སྦྱར། །དེ་འདྲ་
སོར་བརྒྱད་མཐིང་རིལ་མཆུ་འདྲ་བ། །ཤིན་ཏུ་ཕྲ་བས་ཤ་རུས་ཟུག་རྔུ་
དབྱུང་། །སྦུབས་ལྡན་སྲིད་སོར་བཅུ་གཉིས་གསང་ལ་མཁྲང་། །ནང་་
ནས་སྡོམ་པ་འདམ་བུའི་མཆུ་ཞེས་བྱ། རྨ་རྟིང་ལུས་པའི་ཟུག་རྡུ་་་་་
འབྱིན་ལ་སྦྱར། །སོ་ཕྲ་རྩ་བ་སྦུ་གུ་སྡོམ་པ་ནི། །ཙུ་མོ་ཏི་སྟེ་བཅས་རོ་
རྒྱུས་པ་དབྱུང་། །ཞེས་པའི་དོན། ཟུག་རྔུ་འབྱིན་པའི་ནང་ནས་སྐམ་པའི་སྡེ་
ཚན་སྟོན་པ་ནི། སྐམ་པའི་མགོ་བོ་སེང་གེའི་ཁ་འདྲ་བ་དང་། ཀང་ཀའི་མཆུ་ལྟ་
བུ་དང་། བྱ་རོག་གི་མཆུ་ལྟ་བུ་སྟེ་གསུམ་པོ་དེ་དག་སྲིད་དུ་སོར་བཅོ་བརྒྱད་པ་
འབྲེལ་མཚམས་གཟེར་གྱིས་བཏབ་ལ་རྩ་བ་ལྕགས་ཀྱུའི་དབྱིབས་ཅན་དེ་ལ་ཨ་་་
• 562 •



ལོང་བཏགས་པ་ནི་རུས་པ་ལ་ཟུག་པའི་མདེའུ་ལ་སོགས་པའི་ཟུག་རྔུ་འབྱིན་པ་
ལ་སྦྱར་བར་བྱའོ། །དབྱིབས་གཞན་རྣམས་དེ་དང་དེ་འདྲ་བ་སོར་བརྒྱད་པ་་་
མཐིང་རིལ་གྱི་མཆུ་འདྲ་བ་ཤིན་ཏུ་ཕྲ་བས་ནི་ཤ་དང་རུས་པ་ལ་ཟུག་པའི་ཟུག་
རྔུ་དབྱུང་བར་བྱ་བ་ཡིན་ལ། སྦུབས་ལྡན་སྲིད་དུ་སོར་བཅུ་གཉིས་པ་ན་་་་་
གསང་ལ་མཁྲང་བ་དེའི་ནང་ནས་ལྕགས་ཀྱིས་སྡོམ་པ་འདམ་བུའི་མཆུ་ཞེས་བྱ་
བ་འཕྲུལ་སྐམ་ཡིན་ཏེ་རྨའི་གཏིང་དུ་ལུས་པའི་ཟུག་རྔུ་འབྱིན་པ་ལ་སྦྱར་བར་བྱ་
ཞིང་། སོ་འཕྲང་ལ་རིང་བ་རྩ་བ་སྦུ་གུས་སྡོམ་པས་ཙུ་མོ་ཏི་སྟེ་འཇབ་རྩེས་ཤ་་་
དང་བཅས་པའི་རོ་མའམ་རུས་ངན་པ་རུལ་བ་ལ་སོགས་པ་དབྱུང་བར་བྱ་ཞེས་
པའོ། །འདིའི་སྐབས་སུ་དཔལ་མགོན་གྱི་འགྲེལ་པར་ཟུག་རྔུ་འབྱིན་པ་ཞེས་པ་
བདུན་ནི། སེང་གེའི་ཁ་ནི་ཁ་སྦོམ་ཐུང་རྩ་གཞུག་མེད་པའི་ཁ་གྲུ་བཞིར་ལམ་པ་
བྱས་སྟེ། རུས་མགོ་ལ་ཟུག་པ་རྣམས་དབྱུང་ངོ། །ཀང་ཀ་མཆུ་ནི་མཆུ་ཕྲ་ལ་་་་
རིང་བ་རྩ་གཞུག་ཅན་ནོ། །བྱ་རོག་མཆུ་ནི་དབྱིབས་དེ་དང་འདྲ་བ་ལ་དེ་བས་
མཆུ་ཐུང་བའོ། །དེ་གཉིས་ཀྱིས་ཤ་ལྟམ་ཆེ་བའི་རུས་ལ་ཟུག་པ་དབྱུང་ངོ་། །
རྐང་ཐམས་ཅད་འདྲ་སྟེ། གྲུ་བཞི་ལས་ལེབ་ཏུ་ཚོར་བ་ཡ་གཅིག་ལྕགས་ཀྱུ་ལྟར་
གུག་པ་ལ་ཨ་ལོང་བཏགས་པར་བྱ་སྟེ་ཐག་པའམ་འབྲིང་པ་འདོགས་པ་ཡིན་ནོ།།
སྐམ་ཆུང་ལ་མཐིང་རིལ་མཆུ། འཕྲུལ་རྐང་འཇབ་རྩེ་གསུམ་སྟེ། མཐིང་རིལ་་་་་
མཆུ་ནི་དེ་འདྲ་སོར་བརྒྱད། ཅེས་པ་གཉིས་ཏེ། ཤ་རུས་དུམ་བུ་གཏིང་དུ་ལུས་
པ་དབྱུང་ངོ། །འཕྲུལ་སྐམ་ནི། སྒྲུབས་ལྡན་ཅེས་པ་གསུམ་སྟེ། ནང་གི་ཤ་ལ་་་
ཟུག་པ་རྣམས་དབྱུང་ངོ། །འཇབ་རྩི་ནི། སོ་ཕྲ་ཅེས་པ་གཉིས་པ་སྟེ། ཙུ་མོ་ཏི་སྟེ་
ཅེས་པ་འཇབ་རྩེ་ཕྲ་ལ་རིང་བས་ཤ་རོ་རུས་རོ་འདོན་པའོ་ཞེས་བཤད།
• 563 •



༣ གཙག་བུའི་ཆ་བྱད།
གསུམ་པ། གཙག་བུའི་སྡེ་སྟོན་པ་ནི། ཤ་འདྲལ་ཁྲག་འབྱིན་གཙག་
བུའི་སྡེ་སྟོན་པ། །བྱེའུ་སྦུ་གུའི་སྒྲོ་འདྲ་སོར་དྲུག་པ། །ཤ་གསེབ་ཁྲག་རྩ་
རྐྱང་པ་འདེབས་ལ་སྦྱར། །ལྟག་ཉལ་རྩེ་རྣོས་སྣོད་ཀ་རྩེ་ཆུང་གཏར། །
སྟ་གྲིའི་ཁ་འདྲ་རུས་སྟེང་རྩ་ལ་གཏར། །ཆུ་གྲི་འདྲ་བས་སྐྲང་ལ་ཞལ་་
ཞལ་བྱ། །སོར་བརྒྱད་ཟོར་བའི་དབྱིབས་ཀྱིས་ལྕེ་སྐྲང་གཤག །གཙག་
འདྲ་བྲང་པ་ཅན་གྱིས་མགོ་རྨ་དྲ། །ཞེས་པའི་དོན། ཤ་འདྲལ་ནས་ནད་་་
ཁྲག་འབྱིན་པར་བྱེད་པའི་ལག་ཆ་གཙག་བུའི་སྡེ་སྟོན་པ་ནི། བྱེའུ་སྦུ་གུའི་སྒྲོ་་་
དང་དབྱིབས་འདྲ་བ་སྒང་དང་བཅས་པའི་སོར་དྲུག་པ་ནི་ཤ་གསེབ་ཀྱི་ཁྲག་རྩ་
རྐྱང་པ་འདེབས་པ་ལ་སྦྱར་བར་བྱ་ཞིང༌། ལྟག་པ་སོ་གཉིས་ཀ་དྲང་ཞིང་རྩེ་མོ་
སོར་ཕྱེད་ཙམ་གྱི་ལྟག་པ་ཉལ་བ་རྩེ་མོ་རྣོ་བ་སྟེ་སྣོད་ཀ་དང་རྩེ་ཆུང་གཏར་བར་
བྱ་བ་ལ་བསྔགས་པ་ཡིན་ནོ། །དབྱིབས་སྟ་གྲིའི་ཁ་དང་འདྲ་བ་རྣོ་བས་རུ་་་་་
སྟེང་གི་རྩ་ལ་གཏར་བར་བྱ་ཞིང་། ཆུ་གྲི་སྟེ་སྤུ་གྲི་འདྲ་བས་སྐྲང་པ་གཞོར་བར་
འོས་པ་རྣམས་ལ་ཞལ་ཞལ་བྱ་ཞིང་། རྐང་དང་བཅས་པའི་སོར་བརྒྱད་པ་ཟོར་
བའི་དབྱིབས་ཅན་གྱིས་ལྕེའི་སྐྲང་པ་གཤིག་པར་བྱ་ལ། དབྱིབས་གཙག་བུ་འདྲ་
བ་བྲང་བ་ཅན་གྱིས་མགོ་རྨ་དྲ་བར་བྱ་ཞེས་པའོ། །
༤ དབུག་པ་ཐུར་མའི་ཆ་བྱད།
བཞི་པ། ཐུར་མའི་སྡེ་སྟོན་པ་ནི། འབུགས་པའི་ཐུར་དཔྱད་སྲིད་་་་
སོར་དྲུག་པ་ལ། །མགོ་འོག་ལུས་ཤོང་ཐུར་ཞབས་ལྡིག་པར་བྱ། །
སྦུབས་ཐུར་སྦལ་མགོ་བློ་སྐར་ཡོད་པ་ཡིས། ། རླངས་འཁྲིམས་གསེང་་་་
• 564 •



དང་སྙིང་ཆུ་མཆིན་ཆུ་གཙག ། །སྦུབས་ཐུར་སྨྱུ་གུ་ཁ་ཡིས་དམུ་ཆུ་་་་་
གཙག། །བྱིད་པོའི་མཆུ་འདྲས་བྱང་ཁོག་རྣག་གསང་དབྱེ། །ནས་་་་་
འདྲའི་ཐུར་མ་སྒུལ་ཚིགས་སྐྲུན་ལ་སྦྱར། །གློ་སྙིང་རྒྱུ་ལོང་མཁལ་མར་
སྦལ་མགོ་བསྔགས། །ཟངས་ཐུར་བྲ་བོ་འདྲ་བས་མིག་སྤྲིན་དབུགས། །
མཐོ་གང་འབྲི་ལྕེ་ཁ་ཡི་ཅུར་འབྱིན་བྱ། །མདུང་རྩེ་སོ་ཡིས་ཡན་ལག་་་
རྣག་ཆུ་དབུག། །ཅེས་པའི་དོན། ཤ་དང་པགས་པ་ལ་སོགས་པ་འབུགས་་་་་
པའི་ཐུར་མའམ་ཆ་བྱད་ནི་སྲིད་དུ་སོར་དྲུག་ཡོད་པ་ལ། མགོ་འོག་ཏུ་ལུས་ཤོང་
བ་ཐུར་མའི་ཞབས་སམ་རྩ་བ་ལྡིག་པར་བྱ་སྟེ། དེ་ཡང་སྦུབས་ལྡན་གྱི་ཐུར་མ་་
གསུམ་ནི་སྲིད་སོར་དྲུག་ཡོད་པ་སྦལ་བའི་མགོ་བོ་འདྲ་བ་གློ་སྐར་ཡོད་པ་དེ་་་་
ཡིས་སྟོད་དུ་རླངས་པ་འཁྱིམས་བ་གསེང་བ་དང་། སྙིང་ཆུ་དང་མཆིན་ཆུ་་་་
གཙག་པར་བྱ་ཞིང་། སྦུབས་ཐུར་སྨྱུ་གུ་ཁ་འདྲ་བས་དམུ་ཆུ་གཙག་པར་བྱ་བ་ལ།
སྦུབས་ཐུར་བྱིད་པོའི་མཆུ་འདྲ་བས་བྱང་ཁོག་གི་གློ་རྣག་གཙག་པའི་གསང་་་་
དབྱེ་བ་ལ་ཡང་སྦྱར་བར་བྱའོ། །རྩེ་མོ་ནས་དང་འདྲ་བའི་ཐུར་མ་ནི་སྐལ་
ཚིགས་ཀྱི་སྐྲན་འབུགས་པ་ལ་སྦྱར་ཞིང་། དེ་བཞིན་དུ་གློ་དང་སྙིང་དང་རྒྱུ་ལོང་
དང་མཁལ་མར་སྐྲན་བྱུང་བ་ལ་ཐུར་མ་སྦལ་མགོ་འདྲ་བ་བསྔགས་ལ། རྒྱུ་ནི་་་
གསེར་ཟངས་ལས་བརྡུངས་པའི་ཐུར་མ་བྲ་བོའི་དབྱིབས་རྩེ་མོ་འདྲ་བས་མིག་་
གི་ཤ་སྤྲིན་དབུག་ཅིང་འགྲིབ་གསལ་བར་བྱའོ། །སྲིད་དུ་མཐོ་གང་ཡོད་པ་འབྲི་
ལྕེ་དང་འདྲ་བའི་ཁ་སྟེ་སོ་རྣོན་པོ་ཡོད་པས་ཡན་ལག་གི་ཚིགས་ཀྱི་ཆུ་སེར་ཅུར་
འབྱིན་དུ་ཕུག་པར་བྱ་ལ། མདུང་གི་རྩེ་མོའི་སོ་དང་འདྲ་བའི་ཐུར་མས་ཡན་་་་
ལག་གི་རྣག་དང་ཆུ་སེར་དབུག་པར་བྱ། ཞེས་པའོ། །
• 565 •



༥ ཕྲན་བུའི་སྣ་ཚོགས་པའི་ཆ་བྱད།
ལྔ་པ། ཆ་བྱད་ཕྲན་བུའི་སྡེ་སྟོན་པ་ནི། གཞན་ཡང་ཆ་དཔྱད་ཕྲན་་
བུའི་སྡེ་བསྟན་པ། །སྟེ་ཁ་སོ་གཉིས་པ་དང་ཐེ་ལེ་ཁ། །རྐོ་མའི་མཆུ་་་་
འདྲ་སོར་དྲུག་ཡུ་བ་ཅན། །ལྕགས་བཟང་ངརལྡན་མགོ་ཡི་རུས་པ་་་༌་
འབྲུད། །སོ་ལེའི་ཞེང་དུ་སོར་གཉིས་སོ་ཞིབ་པ། །སྲིད་སོར་བཅུ་པས་
རུས་པ་ལྷག་མ་འབྲེག། །ཆན་པ་རྣོ་བས་རྨ་ཡི་རྩ་རྒྱུས་བཅད། །སྦུབས་
ཅན་སོར་ལྔ་སོ་ལེའི་ཁ་འདྲ་བ། །འཁོར་ལོ་ལྡན་པས་རུས་པ་འབུགས་
པའི་གསོར། །སོར་བཅུ་བེ་ལེའི་ཁ་འདྲ་རྩེ་གུག་པ། །རྣ་བ་སྣ་དང་གྲེ་་
བའི་འབྲུམ་པ་བཅད། །མངལ་ཐུར་མཐོ་གང་རྩེ་གུག་བུ་ཤི་དབྱུང་། །
ཆ་དཔྱད་སྦྲུལ་མགོས་རྡེའུ་དབྱུང་བར་བྱ། །གྲོ་སོག་འབྲིང་ཚད་ཕྲ་་་་་
གསང་འཇམ་པ་ལ། །སོར་བཅུ་གཉིས་པའི་འཕྲུལ་ཐུར་ཆུ་འགགས་་་
གཙག། །རྩེ་ཀྱོག་རྩེ་སོར་བཅུ་པས་སོ་སྲིན་བསྲེག། །སོར་བཅུ་རྩ་བའི་
བུ་ཁ་སོར་མོ་ལྔ། །རྩེ་མོ་ཁ་དབྲག་ཁ་སྣར་དུ་བ་རྔུབ། སྦུབས་ཅན་སོར་
བཅུ་ཐེམ་བུ་ལྟ་བུའི་ཁ། །གྲེ་བར་སྨན་བཏབ་རྩེ་ཆུང་སྲེག་ལ་སྦྱར། །
ཞེས་པའི་དོན། ཆ་བྱད་སྔར་བཤད་པ་དེར་མ་ཟད། གཞན་ཡང་ཆ་བྱད་ཕྲན་
བུའི་སྡེ་ཚན་བསྟན་པ་ནི། སྟེ་ཁ་དང་སོ་གཉིས་པ་དང་བེ་ལེ་ལྟ་བུའི་ཁ་དང་རྐོ་
མའི་མཆུ་འདྲ་བ་ལ་སོགས་པ་སྲིད་དུ་སོར་དྲུག་པའི་ཡུ་བ་ཅན་ལྕགས་བཟང་པོ་
ལ་ངར་དང་ལྡན་པ་རྣོ་བས་མགོ་བོའི་རུས་པ་ཆག་པ་རྣམས་འབྲུད་པར་བྱ་ཞིང་།
སོག་ལེ་ཞེང་དུ་ནི་སོར་གཉིས་ཡོད་པ་སོ་ཞིབ་པ་དཀྱུས་སུ་སྲིད་སོར་བཅུ་ཡོད་
པས་རུས་པ་ལྷག་པ་བྲེག་པར་བྱ་ལ། ཆན་པ་རྣོ་བས་རྨ་ཡི་རྩ་དང་རུས་པ་རུལ་
• 566 •



བ་གཅོད་པར་བྱེད་དོ། །གསོར་ནི་སྦུབས་ཅན་དཀྱུས་སུ་སོར་ལྔ་སོག་ལེའི་ཁ་་་
དང་འདྲ་བ་ལ་རྡོའི་འཁོར་ལོ་ལྡན་པས་རུས་པ་འབུགས་པར་བྱེད་པའི་གསོར་
ཡིན་ཞིང་། འབྲུམ་པ་གཅོད་པའི་ཆ་བྱད་ཀྱི་སྲིད་དུ་སོར་བཅུ་པ་བེ་ལེའི་ཁ་དང་
འདྲ་བ་ལ་རྩེ་མོ་གུག་པའི་ཐུར་མས་རྣ་བ་དང་སྣ་དང་གྲེ་བའི་ནང་གི་འབྲུམ་པ་
གཅོད་པ་བྱ་བ་དང་། མངལ་དུ་གཏོང་བའི་ཆ་བྱད་ནི་མངལ་ཐུར་ཞེས་པ་ཐུར་
མ་ལྟ་བུའི་རྩེ་མོ་དགུ་བོར་དུ་བཀུག་པ་སྲིད་དུ་མཐོ་གང་ཡོད་པ་རྩེ་མོ་གུག་པས་
སྦྲུམ་མ་ཁོག་ཏུ་བུ་ཤི་བ་ཕྱིར་ལ་དབྱུང་པར་བྱའོ། །རྡེའུ་འདོན་པའི་ཆ་བྱད་ནི་
སྦྲུལ་མགོ་སྟེ་ཐུམ་བུ་འདྲ་བ་ནང་ལ་ཤང་ཚགས་ཀྱི་སོ་ལྟ་བུ་རྩུབ་ཡོད་པ་ཕྲ་བས་
རྡེའུ་ཕྱིར་ལ་དབྱུང་བ་སྟེ་འདོན་པར་བྱ་ཞིང་། ཆུ་འགགས་ཀྱི་ཐུར་མ་སྦོམ་ཕྲ་་
གྲོ་སོག་འབྲིང་པ་ཙམ་གྱི་ཚད་སྦུབས་དང་ལྡན་པ་ཚད་ལས་ཕྲ་ལ་གསང་བ་ཕྱི་་
འཇམ་པ་ལ་དཀྱུས་སྲིད་སོར་བཅུ་གཉིས་པའི་མིང་འཕྲུལ་ཐུར་ཞེས་བྱ་སྟེ་ཆུ་་་
འགགས་གཙག་པར་བྱ་ལ། སོ་སྲིན་འབུགས་པའི་ཆ་བྱད་སྐེད་ཀྱོག་སྟེ་རྩེ་མོ་་་་
ནས་རྩ་བའི་བར་སྲིད་སོར་བཅུ་པས་སོའི་སྲིན་བུ་སྲེག་པར་བྱ་ཞིང་། དུ་བ་་་་
རྔུབ་པའི་ཆ་དཔྱད་དཀྱུས་སུ་སྲིད་སོར་བཅུ་པ་རྩ་བའི་བུ་ག་ལ་སོར་མོ་ལྔ་ཤོང་
པ་རྩེ་མོ་ཁ་དབྲག་ཏུ་གྱེས་པའི་ཐུར་མས་ཁ་དང་སྣར་དུ་བ་རྔུབ་པར་བྱ་ལ། གྲེ་
བའི་ཆ་བྱད་ནི་སྦུབས་ཅན་དཀྱུས་སུ་སྲིད་སོར་བཅུ་པ་ཐེམ་བུ་ལྟ་བུའི་ཁ་ཡོད་་
པས་གྲེ་བར་སྨན་བཏབ་པ་དང་ལྕེ་ཆུང་སྲེག་པ་ལ་སྦྱར་བར་བྱ། ཞེས་པའོ། །
འཇམ་རྩི་སོགས་ཀྱི་ཆ་དཔྱད་སྟོན་པ་ནི། རྩ་བའི་སྦུབས་ལ་མཐེ་བོང་
ཤོང་པ་ཙམ། །རྩེ་བུག་སྲན་མ་ཤོང་ཙམ་སོར་བརྒྱད་པ། །སྐེད་པའི་རྩ་
བར་འཁོར་ལོ་དཀྲིས་པ་ནི། །གཅེའུ་ཞེས་བྱ་འཇམ་རྩི་ནི་རུ་བཏང་། །
• 567 •



དེ་འདྲ་ཕྲ་མོ་རྨ་བཀྲུ་བ་ལ་སྦྱར། །རྔབས་རུ་དཔངས་སུ་སོར་ལྔ་ཁ་་་་
སོར་གསུམ། །རྩེ་བུག་ཡུངས་དཀར་ཤོང་བས་ཆུ་སེར་དྲངས། །བུམ་་
པ་འཁྱུད་འཁོར་སོར་ནི་བཅོ་བརྒྱད་པ། །སྲིད་སོར་བཅུ་གཉིས་ཁ་་་་
ཟླུམ་སོར་བཞི་པ། །ཕྱི་སྐྲན་འཇུ་ཞིང་འདྲེན་ལ་སྦྱར་བར་བྱ། །མེ་ལོང་
སྤུ་གྲི་ཟླ་ཚེས་ལྟ་བུ་ཡིས། །མགོ་ཡི་སྐྲ་བཞར་ཡོག་ཐོད་ལྟ་བུ་ལ། །སྲིད་
སོར་བཅུ་པ་ཏེལ་པ་ཞེས་བྱ་སྟེ། །འབྲས་དང་ལྷོག་པའི་སྐྲངས་པ་་་་
བསྲེག་པར་བྱ། །དབལ་ལྡན་ཕྲ་འཇམ་གུག་པ་ཤ་ཡི་ཁབ། །ཤ་དང་་་་
པགས་པ་རལ་བ་བཙེམ་ལ་སྦྱར། །ཞེས་པའི་དོན། ཆ་བྱད་ཕྲན་བུའི་ནང་་
ནས་རྩ་བའི་སྦུབས་ལ་མཐེ་བོང་ཤོང་པ་ཙམ་ལ་རྩེ་མོའི་བུག་པ་སྲན་མ་ཤོང་བ་
ཙམ་རྩེ་མོ་ནས་རྩ་བའི་བར་དུ་སྲིད་སོར་བརྒྱད་པ་སྐྱེད་པ་དང་རྩ་བར་འཁོར་་
ལོ་དཀྲིས་པ། ཐུར་མ་དེའི་མིང་ལ་གཅེའུ་ཞེས་བྱ་སྟེ་འཇམ་རྩི་དང་ནི་རུ་ཧ་་་
གཏང་བར་བྱ་ཞིང་། གཅེའུ་དེ་དང་འདྲ་བ་ཕྲ་མོའི་ཐུར་མ་སྟེ་དེའི་རྩ་བར་
པགས་པ་འཇམ་པོའི་རྐྱལ་བུའི་ནང་དུ་རྨ་བཀྲུ་བའི་སྨན་དང་ཆུ་བསྲེས་པ་་་་་་
བླུགས་ཏེ་བརྟག་ནས་རྨ་བཀྲུ་བའི་ལས་ལ་སྦྱར་བར་བྱའོ། །འཇིབ་རུ་ནི་བ་གླང་
ལ་སོགས་པ་རྔབས་རུ་དཔངས་སུ་སོར་མོ་ལྔ་དང་ཁ་ཞེང་དུ་སོར་གསུམ་ཡོད་་་
ཅིང་། རྩེ་མོའི་བུག་པ་ཡུངས་ཀར་ཤོང་བས་ཆུ་སེར་འདུས་པ་ཕྱིར་ལ་དྲངས་་་
བར་བྱ་ཞིང་། བུམ་པ་སྟེ་ཀུ་བ་དང་འདྲ་བ་འཁྱུད་སྐོར་དུ་སོར་མོ་ནི་བཅོ་་་་
བརྒྱད་ཡོད་པ་དཀྱུས་སུ་སོར་བཅུ་གཉིས་པ་ཁ་ཟླུམ་པོ་སོར་བཞི་པ་ནི་ལུས་ཀྱི་་
ཕྱིའི་སྐྲངས་པ་དང་སྐྲན་འཇུ་ཞིང་འདྲེན་པ་ལ་སྦྱར་བར་བྱ་ལ། འབྲེག་བཅད་
སྐྲ་གྲི་ནི་མེ་ལོང་ལྟ་བུ་དང་། སྤུ་གྲིའི་དབྱིབས་ནི་ཟླ་བ་ཚེས་པ་ལྟ་བུ་རྣོ་བ་དེ་ཡི་
• 568 •



མགོའི་སྐྲ་བཞར་བར་བྱ་བ་དང་། ཡོག་ཐོདལྟ་བུ་ལ་དཀྱུས་སུ་སྲིད་སོར་བཅུ་པ་
མིང་ཏེལ་པ་ཞེས་བྱ་བ་ཏེ་འབྲས་དང་། ལྷོག་པ་ལ་སོགས་པའི་སྐྲངས་པ་བསྲེག་
པར་བྱ་ལ་རྩེ་མོ་དབལ་དང་ལྡན་པ་ཕྲ་ལ་འཇམ་པ་དབྱིབས་གུག་པ་དེའི་མིང་་
ཤ་ཡི་ཁབ་ཅེས་བྱ་བ་སྟེ། ཤ་དང་པགས་པ་རལ་བ་རྣམས་བཙེམ་པ་ལ་སྦྱར་་་་་
བར་བྱ་ཞེས་པའོ། །
འདིའི་སྐབས། མདོ་གནས་ལེའུ་ཉི་ཤུ་རྩ་གཅིག་པའི་འགྲེལ་པ་ཟླ་ཟེར་
ལས། ཀུ་བ་སྲིད་དུ་སོར་བཅུ་གཉིས། འཁྱུད་འཁོར་སོར་ནི་བཅོ་བརྒྱད་པ། ཁ་
ཟླུམ་སོར་ནི་གསུམ་མམ་བཞི། ནང་འབར་བད་ཀན་ཁྲག་འདྲེན་བྱེད། ཅེས་བྱ་
བ་ལ། ཀུ་བ་ནི་སྲིད་དམ་དཔངས་སུ་སོར་བཅུ་གཉིས་ཡོད་པ་ལ། འཁྱུད་སྐོར་་
གྱི་ཁ་ཞེང་ཟླུམ་པོར་སྐོར་བ་ནི་བཅོ་བརྒྱད་ཀྱི་སྐོར་བར་བྱ་ལ། དེ་བཞིན་དུ་དེ་་
བདེ་ཕྱོགས་ཀྱི་ཁ་ནི་ཟླུམ་པོ་ལ་སོར་གསུམ་མམ་བཞི་པ་བྱ་སྟེ། དེ་ལྟར་ན་ཁ་་་
ཟླུམ་པོ་སོར་གསུམ་མམ་བཞི་པ་ཁ་ཕྱོགས་སུ་བྱ་བ་དང་། དེ་བཞིན་དུ་ནང་་་་་
ནས་འབར་བ་སྟེ། དེའི་ནང་དུ་གྲོ་གའམ། འཇག་མའམ། རྩྭ་བལ་བ་ཛའམ།
རས་བལ་འབར་བ་བཅུག་པ། རླན་པ་བཅུག་པ་སྟེ། བད་ཀན་འཁྲུགས་པའམ།
ཁྲག་ནད་ཅན་འདྲེན་ཞིང་འབྱིན་པར་བྱེད་པ་ཡིན་པས་ན། དེའི་ཕྱིར་བད་ཀན་
ཁྲག་འདྲེན་བྱེད་ཅེས་པའོ། །དེ་བཞིན་དུ་བུམ་པ་དེ་འདྲ་བ་རླན་པས་སྐྲན་ཡང་
འཇུ་བར་བྱེད། ཅེས་བྱ་བ་ལ། བུམ་པས་སྔགས་འདེབས་པ་ཡང་ཀུ་བ་དང་་་་
འདྲ་བར་བྱ་སྟེ། སྲིད་སོར་བཅུ་གཉིས་པ། ཁུད་སོར་ཁ་བརྒྱད་པ། ཁ་ཟླུམ་ཞིང་
སོར་གསུམ་མམ་བཞི་ཡོད་པ། ནས་གྲོའམ། རྩྭ་འཇག་གམ་སོག་མའི་མེ་འབར་
བ་དང་བཅས་པ་དེ་རླན་པ་ནི། སྐྲན་འཇུ་བར་བྱེད་ཅིང་། འབྲི་བར་བྱེད་པ་་
• 569 •



ཡིན་ནོ། །ཡང་ཞེས་བྱའི་སྒྲས་ནི། སྔར་བཤད་པའི་ཀུ་བ་དང་འདྲ་བའི་བད་་་་
ཀན་ཁྲག་འདྲེན་པར་བྱེད་དོ། །ཞེས་བྱའི་དོན། ཞེས་དང་ཡང་དེ་ཉིད་ལས། ཉེ་
བའི་ཆ་བྱད་ཁབ་ལེན་དང་། ཐག་པ་རས་དང་ཐོ་བ་དང་། འབྲེང་བུ་རྒྱུ་མ་ལྕེ་
རྟ་རྔ། （ ཡལ་ག་ 2 ཁ་སེན་མོ་ཁ་སོ་དང་། དུས་དང་སྨིན་དང་ལག་རྐང་བ།
འཇིག་དང་དགའ་བ་དེ་བྱ་བ། བྱེ་བྲག་ཐབས་ནི་ཤེས་པ་ཡི། མཁས་པས་བློ་་་
ཡིས་དཔྱད་པར་བྱ། ཞེས་བྱ་བ་ལ། ཆ་བྱད་འདྲ་ཞིང་དེའི་བྱ་བ་རྫོགས་པར་་་
བྱེད་ནུས་པ། རྡོ་ཁབ་ལེན་ལ་སོགས་པ་ལ་ཉེ་བའི་ཆ་བྱད་ཅེས་བྱའོ། །ཁབ་ལེན་
ནི་ནོར་བུའི་བྱེ་བྲག་གོ། །ཐག་པ་ནི་མུན་ཛ་ལ་སོགས་པ་ལས་བྱེད་དོ། རས་ནི་
རས་ཀྱི་རྣམ་པའོ། །ཐོ་བ་ནི་ཤིང་ལས་བྱས་པའི་སྦོམ་པའམ་ཐུང་པའམ།
འབྲེང་བུ་ནི་པགས་པ་ལས་བྱས་པའོ། །རྒྱུ་མ་དང་ལྕེ་ནི་དངོས་སུ་ཟད་དོ། །རྟ་
རྔ་ནི་རྟའི་རྔ་མའམ་རྔོག་མའོ། ། ཡལ་ག ) ནི་ཤིང་གི་ཡལ་ཁའོ། །དུས་ནི་་་
སྐད་ཅིག་མ་ལ་སོགས་པ་ཉེ་བར་མཚོན་པའོ། །སྨིན་པ་ནི་ཚོས་པའོ། །དགའ་བ་
ནི་སེམས་དྭངས་པ་སྟེ། དབྱེ་བ་ནི་དེའི་ལས་ལ་ཉེ་བར་སྦྱོར་བ་ཡིན་ལ་བྱ་བའི་
ཐབས་དེས་ཆ་བྱད་ནི་ལས་རྫོགས་པར་བྱེད་པས་ཐབས་ཤེས་ཤིང་སྦྱོར་བའི་བྱེ་
བྲག་ལ་མཁས་པའི་སྨན་པས་ཆ་བྱད་གང་ལ་འོས་པ་དེ་སྦྱར་བར་བྱ་ཞིང་། དེ་
ཡང་བློས་ལེགས་པར་བརྟགས་ཤིང་དཔྱད་ལ་སྦྱར་བར་བྱའོ། །
དེ་ཡང་སློབ་དཔོན་གྱིས་བཏུས་པ་ལས། འདི་དག་ལུས་ནི་ཐམས་ཅད་
དམ། ལུས་ཀྱི་ཡན་ལག་འགྱུར་བའམ། ཚིགས་དང་ནང་ཁྲོལ་རྩ་བོ་ཆེ། ཅི་་་་་
རིགས་པར་ནི་སྦྱར་བར་བྱ། ཞེས་བྱ་བ་ཡིན་ནོ། །ཆ་དཔྱད་བརྡུང་སྲུབ་དགང་
དང་རྒྱུན་སྲང་དག་བྱ་དང་། །ཐལ་སྨན་གདབ་དང་མཚོན་དབྱུང་བཅིང་དང་
• 570 •



བཙིར་བ་དང་། གཞིབ་དང་སྨད་དང་སྟོད་དང་བསྐྱོད་དང་བཅག་པ་དང་།
ཟློག་དང་དྲང་པོར་བྱ་བ་ཆ་དཔྱད་ལས་རྣམས་ནི། ཞེས་བྱ་བ་ལ། བརྡུང་བ་ལ་
སོགས་པ་ནི། ཆ་བྱད་ཀྱི་ལས་ཡིན་ཏེ། བརྡུང་པ་ནི་སྙན་ཞིང་བསྲེག་པའོ། །
སྲུབ་པ་ནི་འདིས་རྩུབ་ཅིང་དཀྲུགས་བས་ནད་སྲུབ་པ་ཞེས་བྱའོ། དགང་པ་ནི་
འདིས་དགང་བར་བྱའོ། །རྒྱུན་སྲང་དག་པར་བྱ་བ་ནི། བུ་ཁ་རྣམས་དང་གྲེ་བ་
ལ་སོགས་བའི་སྦུབས་རྣམས་མ་དག་པ་དག་ཅིང་བྱང་བར་བྱེད་པའོ། ཐལ་སྨན་
གདབ་པ་ནི་ཐལ་སྨན་རྣོན་པོ་ལ་སོགས་བསྐུ་བའི་ཁྱད་པར་རོ། །མཚོན་དབྱུང་
བ་ནི་ཟུག་རྔུ་ལ་སོགས་པ་འབྱིན་ཅིང་འདྲེན་པར་བྱེད་པའོ། །བཅིང་བ་ནི་ཆག་
གྲུགས་ལ་སོགས་པ་འདིས་སྡེབས་པར་བྱེད་པའོ། །བཙིར་བ་ནི་འདིས་རྣག་ལ་
སོགས་པ་འབྱིན་པར་བྱེད་པའོ། །གཞིབ་པ་ནི་ཆ་བྱད་གང་གིས་ཁྲག་དང་ཆུ་་
སེར་ལ་སོགས་པ་རྔུབ་པའོ། །དམད་པ་ནི་ཆ་བྱད་ལ་སོགས་པའི་ཡན་ལག་གི་་
ཕྱོགས་སྨད་པའོ། །སྟོད་པ་ནི་ཆ་བྱད་གང་གི་འདེགས་ཤིང་མཐོ་བར་བྱས་པའོ། །
སྐྱོད་པ་ནི་གཡོ་བར་བྱེད་པ་སྟེ། མི་འགུལ་བ་གཡོ་ཞིང་འགུལ་བར་བྱེད་པའོ། །
བཅག་པ་ན་དངོས་པོ་གཅིག་དུ་མར་བྱེད་པའོ། །ཟློག་པའི་ཆ་བྱད་གང་གི་་་་་
གཞན་དང་ཟློག་ཅིང་སྒྱུར་བའོ། །དྲང་པོར་བྱ་བ་ནི་ཡོན་པོར་གནས་པ་ནི་་་་་
དངོས་པོ་གསལ་ཞིང་། རྣལ་དུ་གནས་པར་བྱེད་པའོ། །ཞེས་བཤད།
མཇུག་བསྡུ་བ་ནི། དེ་ལྟར་ཆ་བྱད་ནད་དང་གང་མཁོ་སྦྱར། །ཞེས་
པའི་དོན། གོང་དུ་བཤད་པ་དེ་ལྟར་ན་ཆ་བྱད་ནི་རིག་པས་རྟགས་ཏེ། ནད་་་་
གང་དང་གང་ལ་ཆ་བྱད་གང་དང་གང་མཁོ་བ་དག་སྦྱར་ཞིང་ལེགས་པར་བྱ་་་
ཞེས་པའོ། ཅེས་གསུངས་སོ། །ཞེས་པ་ནི་དེ་སྐད་ཅེས་ལེའུ་ཉེར་གཉིས་པ་
་
• 571 •



གསུངས་སོ། །ཞེས་པའོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས། །གཉེན་པོ་ཆ་དཔྱད་བསྟན་པའི་ལེའུ་སྟེ་ཉི་ཤུ་
རྩ་གཉིས་པའོ། །ཞེས་པ་སྟེ། ལེའུ་ཉི་ཤུ་རྩ་གཉིས་པ་རྒྱས་པར་བཤད་ཟིན་ཏོ། །
གནས་དྲུག་པ་ཆ་བྱད་ཀྱི་གནས་ལེའུ་གཅིག་གི་བདག་ཉིད་ཅན་གྱི་རྒྱ་ཆེར་་་་་་
འགྲེལ་པ་ལེགས་པར་བཤད་ཟིན་ཏོ། །
༨ ཐ་མལ་ནད་མེད་ཀྱི་གནས།
ལེའུ་ཉེར་གསུམ་པ། མི་ན་བར་གནས་པ།
ད་ནི་གནས་བདུན་པ་ཐ་མལ་ནད་མེད་དུ་གནས་པ་སྟོན་པའི་ལེའུ་ཉི་་
ཤུ་རྩ་གསུམ་པ་བཤད་པར་བྱ་སྟེ། དེ་ཡང་ནད་མེད་ཐ་མལ་དུ་གནས་པའི་ལེའུ་
འདི་ཞུ་བ་དང་། ཞུས་ལན། གཞུང་དོན་དངོས་དང་གསུམ་ལས། དང་པོ་ཞུ་་
བ་ནི། དེ་ནས་ཡང་དྲང་སྲོང་ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ།།
།ཀྱི་སྟོན་པ་དྲང་སྲོང་ཆེན་པོ་རིག་པའི་ཡེ་ཤེས་ལགས། །ནད་མེད་ཐ་་
མལ་གནས་ལ་ཇི་ལྟར་བསླབ་པར་བགྱི། །འཚོ་མཛད་སྨན་པའི་རྒྱལ་་་
པོས་བཤད་དུ་གསོལ། །ཞེས་པའི་དོན། ཆ་བྱད་དཔྱད་ཀྱི་གནས་ཀྱི་ལེའུ་་་
གསུངས་ཟིན་པ་དེ་ནས་སླར་ཡང་དྲང་སྲོང་ཡིད་ལས་སྐྱེས་ཀྱིས་འདི་སྐད་ཅེས་
ཞུས་སོ། །ཀྱེ། །ཞེས་སྙན་གསན་ཕབ་ནས། སྟོན་པ་དྲང་སྲོང་ཆེན་པོ་རིག་པའི་
ཡེ་ཤེས་ལགས། ནད་མེད་ཐ་མལ་དུ་གནས་པའི་གནས་ལ་བདག་གི་ཇི་ལྟར་་་་
• 572 •



བསླབ་བར་བགྱི། འཚོ་མཛད་སྨན་པའི་རྒྱལ་པོ་ཆེན་པོས་བཤད་དུ་གསོལ།
ཞེས་པའོ། །ཅེས་ཞུས་པས། ཞེས་པ་ནི། མཚམས་སྦྱོར་གྱི་ཚིག་གོ། །
གཉིས་པ་ཞུས་ལན་ནི། སྟོན་པས་གསུངས་པ། ཀྱེ་དྲང་སྲོང་ཆེན་་
པོ་ཉོན་ཅིག །ཞེས་པའི་དོན། སྟོན་པ་དྲང་སྲོང་ཡིད་ལས་སྐྱེས་ལ་འདི་སྐད་་
ཅེས་གསུངས་སོ། །ཀྱེ་ཞེས་བོས་ནས། དྲང་སྲོང་ཆེན་པོ་ཉོན་ཅིག་ཅེས་ལེའུ་ཉི་་
ཤུ་རྩ་གསུམ་པ་ཉན་པར་གདམས་པའོ། །
གསུམ་པ་གཞུང་དོན་དངོས་ལ། མདོར་བསྟན་དང་། རྒྱས་བཤད་་་་་
གཉིས་ལས། མདོར་བསྟན་ནི། རྣམ་པར་མ་གྱུར་ཐ་མལ་ལུས་པོ་ལ། །མི་
ན་གནས་དང་རིང་དུ་འཚོ་བར་བྱ། །ཞེས་པའི་དོན། མིའི་ལུས་རྣམ་པར་
མ་གྱུར་པ་ཐ་མལ་དུ་གནས་པའི་ལུས་པོ་འདི་ཉིད་ལ་མི་ན་བ་གནས་པར་བྱ་བ་
དང་། ཡུན་རིང་དུ་འཚོ་བར་བྱ་བ་རྣམ་པ་གཉིས་ཞེས་པའོ། །
༡ མི ་ན་བར་གནས་པ།
དང་པོ་མི་ན་བར་གནས་པར་བྱ་བ་ལ་རྐྱེན་སྤང་པར་བྱ་བ་དང་། ལོག་
པ་སྤང་ཞིང་ཡང་དག་བསྟེན་པ་དང༌། རྒས་པ་ཚེ་རིང་(བར་བྱ་བ་)དང་་་་
གསུམ་ལས། དང་པོ་ནི། དང་པོ་མི་ན་གནས་པར་བྱ་བ་ལ། །ནད་ཀུན་་
རྒྱུ་ལ་རྐྱེན་གྱིས་བསླང་ནས་འབྱུང་། །རྐྱེན་མེད་རྒྱུ་ལས་འབྲས་བུ་་་་་
འབྱུང་མི་སྲིད། །དེ་ཕྱིར་ནད་རྣམས་ཀུན་གྱི་རྐྱེན་སྤང་བྱ། །ཞེས་པའི་་་
དོན། རྒྱས་པར་བཤད་པ་ལ། མི་ན་བ་གནས་པར་བྱ་བ་དང་། རིང་དུ་འཚོ་
བར་བྱ་བ་གཉིས་ལས། དང་པོ་མི་ན་བའི་ལུས་གནས་པར་བྱ་བ་ལ་ཡང་།
ནད་ཀུན་ནད་ཀྱི་རྒྱུ་སྔར་དུ་ཡོད་པ་ལ་གློ་བུར་བའི་རྐྱེན་གྱིས་བསླང་ནས་ནད་་
• 573 •



འབྱུང་བར་འགྱུར་ཞིང་། རྐྱེན་མེད་པར་རྒྱུ་གཅིག་པོ་ལས་འབྲས་བུ་འབྱུང་བ་
མི་སྲིད་པས་དེའི་ཕྱིར་ནད་རྣམས་ཀུན་གྱི་རྐྱེན་གོང་དུ་བཤད་པ་ལྟར་བཀྲེས་པ་
ལ་སོགས་པའི་ཤུགས་བཅུ་གསུམ་པོ་དགག་པར་མི་བྱ་སྟེ། དེ་དག་གི་ཤུགས་་་་
བཀག་པ་ན་ནད་འབྱུང་བས་རྐྱེན་དེ་དག་སྤང་བ་བྱ། ཞེས་པའོ། ། །
འདིའི་སྐབས་མདོ་གནས་ལེའུ་བཞི་པའི་འགྲེལ་པ་ཟླ་ཟེར་ལས། དེ་ཡང་
གང་གི་ཕྱིར་ཇི་སྐད་དུ་བཤད་པའི་དུས་སུ་སྤྱད་པར་བྱ་བའི་ཆོ་ག་ཇི་ལྟ་བ་་་་་
བཞིན་དུ་རང་རང་གི་དུས་སུ་སྤྱད་ཅིང་ཉམས་སུ་བླང་བ་ལ་སྤྱོད་པར་བྱེད་དུ་
ཟིན་ཀྱང་། བཤང་བ་དང་གཅི་བ་ལ་སོགས་པའི་ཤུགས་བཀག་པས་དེ་དང་་་་
རྗེས་སུ་མཐུན་པའི་ནད་འབྱུང་བར་འགྱུར་བ་ཡིན་ལ། དེ་ཡང་དུས་སུ་སྤྱད་་་་
པའི་ཆོ་ག་ལས་གཞན་དུ་ལོག་པར་སྤྱད་པ་དང་འདྲ་བ་མིན་ཏེ། དེ་བས་ན་་་་་
འདིའི་རྩོམ་པ་བྱས་པ་ཡིན་ནོ། །དེ་ལ་ནད་ནི་ལུས་དང་སེམས་ལ་གནས་པའི་་
བྱེ་བྲག་གིས་གཉིས་སུ་བཤད་པ་ཡིན་ལ། དེ་རྣམས་ཀྱི་མི་འབྱུང་བར་བྱ་བ་ལེའུ་
གང་ན་ཡོད་པ་དེས་བཤད་པར་བྱའོ། །ཞེས་པ་སྟེ། འདི་ནི་ཐ་མལ་པར་ནད་་་་
མེད་པའི་དབང་དུ་བྱས་པ་ཡིན་ ཏེ། ཐ་མལ་པར་གནས་པར་གྱུར་པ་དེས།
ཉིན་རེ་སྤྱད་པའི་ལེའུ་བཤད་པའི་བྱ་བའི་ཆོ་ག་ཉམས་སུ་བླང་བར་བྱ་བ་དང༌།
དེ་བཞིན་དུ་དུས་སུ་སྤྱད་པའི་ལེའུ་ལས་བཤད་པ་རྣམས་སྤྱད་དོ། །དེ་བཞིན་དུ་
ནད་འབྱུང་བར་འགྱུར་བ་སྤང་པ་ལ་ནི་རླུང་ལ་སོགས་པ་ཤུགས་བཀག་པ་དང་།
ནན་གྱིས་བཙིར་བ་ལ་སོགས་པ་ཡང་མི་བྱ་བ་སྤྱད་པར་བྱ་བ་ཡིན་པས་ན་དེའི་
ཕྱིར་སྨྲས་པ་ནི། ཕྱི་དབུགས་བཤང་གཅི་སྦྲིད་པ་དང་། བཀྲེས་སྐོམ་གཉིད་དང་
ལུས་ངལ་དབུགས། གཡལ་དང་མཆིལ་མ་སྐྱུག་པ་དང་། ཁུ་བའི་ཤུགས་ནི་་་་
• 574 •



དགག་མི་བྱ། ཞེས་བྱ་བ་ཡིན་ཏེ། རླུང་ལ་སོགས་པའི་ཤུགས་དགག་པར་མི་བྱའོ། །
ངལ་དབུགས་ཞེས་བྱ་བ་ནི། ངལ་ཞིང་དུབ་པ་ལས་བྱུང་བའི་ཤུགས་ནི་ང་་་
བའི་དབུགས་ཏེ་དེ་མི་དགག་པའོ། །ཤུགས་ཞེས་བྱ་བ་ནི་ཁུ་བའི་བར་དེ་དག་་
འབྱུང་ལ་རྗེས་སུ་ཕྱོགས་པར་གནས་པ་ཉིད་ནི་ཤུགས་ཞེས་བྱ་སྟེ། ཤུགས་དེ་་་་
དག་དང་འབྲེལ་བ་སྟེ་ནན་གྱིས་དགག་པར་མི་བྱའོ། །ཞེས་བཤད། །
གཉིས་པ། ལོག་པ་སྤང་ཞིང་ཡང་དག་པར་བསྟེན་དགོས་པ་སྟོན་པ་ནི།
དུས་དང་དབང་པོ་སྤྱོད་ལམ་རོ་ནུས་རྣམས། །དམན་དང་ལོག་པ་་་་
ལྷག་པས་ནད་སྐྱེད་ལ། །ཡང་དག་སྦྱོར་བ་ནད་མེད་གནས་པའི་རྒྱུ། །
དེ་ཕྱིར་སྤྱོད་ལམ་ཟས་སྨན་རྣམ་གསུམ་གྱིས། །ཡང་དག་བསྟེན་པས་་
ནད་མེད་བདེར་གནས་འགྱུར། །ཞེས་པའི་དོན། ནམ་ཟླ་དུས་དྲུག་གི་བྱ་བ་
དང་དབང་པོའི་ལས་དང་སྤྱོད་ལམ་དང་སྨན་གྱི་རོ་ནུས་སམ། ནམ་ཟླའི་དུས་
ཚོད་དང་སྦྱར་ནས་བསྟེན་པར་བྱ་བ་རྣམས་བསྟེན་དགོས་པ་ལ་དམན་པ་སྟེ་་་
ཆུང་བ་དང་། ལོག་པ་སྟེ་མི་འཕྲོད་པ་དང་། ལྷག་པས་ཏེ་བསྟེན་པར་འོས་པ་
དག་ཀྱང་ཧ་ཅང་བསྟེན་དྲགས་པས་ནད་སྐྱེད་པར་བྱེད་ལ། མཉམ་པའི་སྦྱོར་
བ་ནི་ཡང་དག་པའི་སྦྱོར་བ་སྟེ་ཚུལ་བཞིན་དུ་སྤྱད་པས་ནད་མེད་པར་གནས་་་
པའི་རྒྱུ་ཡིན་པས་དེའི་ཕྱིར་སྤྱོད་ལམ་དང་ཟས་དང་སྨན་དང་རྣམ་པ་གསུམ་པོ་
དམན་ལྷག་ལོག་གསུམ་གྱི་སྐྱོན་དང་བྲལ་བར་ཡང་དག་པའི་སྦྱོར་བ་སྟེ་མཉམ་
པར་བསྟེན་པས་ནད་མེད་པར་བདེ་བས་གནས་པར་འགྱུར། །ཞེས་པའོ། །
མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། ནད་ནི་ཉེས་པ་མ་་་
མཉམ་ཡིན། ཉེས་པ་སྙོམས་པ་ནད་མེད་ཉིད། ཅེས་བཤད་པ་ཡིན་ཏེ། རླུང་
• 575 •



ལ་སོགས་པའི་ཉེས་པ་རྣམས་གཅིག་གམ་གཉིས་སམ་གསུམ། རང་གི་ཚད་ལས་
འཕེལ་ལམ་ཟད་པར་གྱུར་ན་ནད་ཀྱི་རྒྱུ་ཡིན་པས་ནད་ཉིད་མ་སྙོམས་པ་ཡིན་་་
པར་བརྟག་པར་བྱ་སྟེ། རང་གི་རང་བཞིན་ལས་གཡོས་པར་གྱུར་པ་ཡིན་པ།
དེ་བས་ན་རྒྱུ་དང་འབྲས་བུ་ཐ་མི་དད་པའི་ཉེ་བར་བདག་པས་ནད་ཅེས་བྱའོ། །
ཉེས་པ་རྣམས་སྙོམས་ཤིང་རང་གི་རང་བཞིན་ལས་མི་འགྱུར་བ་མཉམ་པར་་་་་
གྱུར་པ་དེ་ན་ནད་མེད་པ་ཉིད་ཅེས་བྱ་སྟེ། ཐ་མལ་པར་རང་བཞིན་དུ་གནས་
པ་ཞེས་བྱའོ། །ཞེས་བཤད་ཅིང་མདོ་གནས་ལེའུ་བཞི་པའི་འགྲེལ་པ་ཟླ་ཟེར་་་་
ལས། ཇི་ལྟར་ན་མི་རྣམས་རྟག་ཏུ་ནད་མེད་པར་གྱུར་པ་དེ་བསྟན་པའི་ཕྱིར་་་་
སྨྲས་པ་ནི། རྟག་ཏུ་ཕན་པའི་ཟས་དང་སྤྱོད་ལམ་བསྟེན། བརྟག་སྟེ་བྱེད་ཅིང་
ཡུལ་རྣམས་ལ་མི་ཆགས། གཏོང་ལྡན་སེམས་སྙོམས་བདེན་རྩོམ་བཟོད་དང་ལྡན།
ཉམས་ལྡན་བསྟེན་པར་བྱེད་ན་ནད་མེད་འགྱུར། ཞེས་བྱ་བ་ནི། ཡོན་ཏན་་་་
འདི་ལྟ་བུ་དང་ལྡན་པའི་སྐྱེས་བུ་ནི། ནད་མེད་ཅིང་ཐ་མལ་པར་བདེ་བར་་་་་
གནས་པར་འགྱུར་རོ། །དེ་ཡང་གང་ཞིག་ཅེ་ན། གང་རྟག་ཏུ་ཞེས་པ་དུས་་་་་
ཐམས་ཅད་དུ་ཕན་ཞིང་འཕྲོད་པའི་ཟས་དང་སྤྱོད་ལམ་བསྟེན་ཅིང་གནས་པར་
བྱེད་དེ། ཕན་པའི་ཟས་ནི་འོག་ནས་བཤད་པ་དང་དུས་སུ་སྤྱད་པའི་ལེའུ་ལས་
བཤད་པའོ། །སྤྱོད་ལམ་ནི་ལུས་དང་ངག་དང་ཡིད་ཀྱི་ཀུན་ཏུ་སྤྱོད་པ་སྟེ། དེ་་་
ཡང་ཉིན་རེ་རྟག་པར་སྤྱོད་པའི་ལེའུ་བཤད་པ་ཡིན་ཏེ། དེ་དག་ལ་བསྟེན་པ་་་
དང༌། དེ་བཞིན་དུ་བརྟག་སྟེ་བྱེད་ཅིང་ཞེས་བྱ་བ་སྟེ། གང་དང་གང་བྱེད་པ་དེ་
དང་དེ་སྤང་བ་དང་བླང་པར་བྱ་བ་ལེགས་པར་བརྟགས་ཤིང་བྱེད་དེ། འདི་་་
བྱས་ན་ནི་འདི་རྫོགས་པར་འགྱུར་ལ། འདི་མ་བྱས་ན་ནི་འདི་རྫོགས་ཤིང་་་་་
• 576 •



མཐར་ཕྱིན་པར་མི་འགྱུར་རོ། །ཞེས་དེ་ལྟར་ཤེས་པར་བྱས་ནས་དགེ་བ་བྱེད་་་་
ཅིང་མི་དགེ་བ་སྤོང་བར་བྱེད་པ་དང༌། དེ་བཞིན་དུ་ཡུལ་རྣམས་ལ་མི་ཆགས་་
ཞེས་པ་སྟེ། གཟུགས་དང་སྒྲ་དང་དྲི་ལ་སོགས་པ་ལ་ཆགས་པ་མེད་པ་དང༌། །
གཏོང་ལྡན་ཞེས་པ་གཏོང་ཞིང་སྦྱིན་པར་བྱེད་པའི་ངང་ཚུལ་ཅན་དང་།
སེམས་སྙོམས་ཞེས་པ་སེམས་ཅན་ཐམས་ཅད་ཉེ་དུར་གྱུར་ཅིང་རྗེས་སུ་ཆགས་་
པར་གྱུར་པ་དང་། ཁོང་ཁྲོ་བ་མེད་པ་དང་། བདེན་རྩོམ་ཞེས་བྱ་བ་བདེན་པ་
གཙོ་བོར་ལྷུར་ལེན་ཅིང་བདེན་པར་དམ་བཅའ་བ་ལ་བསླུ་བ་མེད་པའི་ཚིག་་་་
ཕྱིན་ཅི་མ་ལོག་པར་སྨྲ་བ་དང་། བཟོད་པར་ལྡན་ཞེས་པ་ནི། བཟོད་ཅིང་དེས་
པའི་ཚུལ་ཅན་དང་། དེ་བཞིན་དུ་ཉམས་ལྡན་བསྟེན་པར་བྱེད་པ་ཞེས་ཏེ།
མཁས་པའི་ངང་ཚུལ་ཅན་ཡིན་པས་ན་མཁས་པ་སྟེ་འཇིག་རྟེན་གཉིས་ཀ་ལ་་་་
བསླུ་བ་མེད་པའི་ཆགས་པ་དང་། འཚེ་བ་མེད་པའི་དངོས་པོ་མཐོང་བ་ལ་་་་་
མཁས་པ་ཞེས་བྱའོ། །ཞེས་བཤད། །
༢ རྒས་པ་ཚེ་བསྲིང་བའི་ཐབས།
གསུམ་པ། རྒས་པ་ཚེ་བསྲིང་བའི་ཐབས་སྟོན་པ་ལ། མདོར་བསྟན་དང་
རྒྱས་བཤད་གཉིས་ལས། མདོར་བསྟན་ནི། ལོ་ཟླ་འདས་ཏེ་ལུས་ཟུངས་་་་་
སྟོབས་འགྲིབ་པས། །ཚེ་ཟད་རྒས་པའི་ནད་ལས་བསྲིང་བ་ནི། །བཅུད་
ལེན་ཕན་ཡོན་གནས་རྟེན་བྱ་ཐབས་བཞི། །ཅེས་པའི་དོན། ལོ་དང་ཟླ་བ་
ལ་སོགས་པ་ཇི་སྙེད་གཅིག་འདས་ཏེ་རྒས་པས་ལུས་ཟུངས་དང་སྟོབས་རྣམས་་
འགྲིབ་པས་ཚེ་ཟད་པ་རྒས་པའི་ནད་དུ་གྱུར་པ་ཚེ་བསྲིང་བའི་ཐབས་ནི་བཅུད་
ལེན་ཏེ། དེའི་ཕན་ཡོན་དང་གནས་དང་རྟེན་དང་བཅུད་ལེན་བྱ་བའི་ཐབས་
• 577.



དང་རྣམ་པ་བཞི་ཞེས་པའོ། །
རྒྱས་པར་བཤད་པ་ལ། བཅུད་ལེན་བྱས་པའི་ཕན་ཡོན་བསྟན་པ་ནི།
ཕན་ཡོན་ཚེ་བསྲིང་ན་ཚོད་དར་ལ་འཇོག །ལུས་མདངས་སྟོབས་སྐྱེད་
དབང་པོ་གསལ་བར་བྱེད། །ཞེས་པའི་དོན། བཅུད་ལེན་བྱས་པའི་ཕན་ཡོན་
ནི། ཚེ་རིང་བར་འགྱུར་ཞིང་ན་ཚོད་རྒས་པ་ཡིན་ཀྱང་དར་ལ་བབ་པ་ལྟ་བུར་་་
འཇོག་པར་བྱེད་ལ་ལུས་ཀྱི་གཟི་མདངས་དང་སྟོབས་སྐྱེད་དབང་པོ་རྣམས་་་་་་
གསལ་བར་བྱེད་ཅེས་པའོ། ། །
བཅུད་ལེན་བྱེད་པའི་གནས་སྟོན་པ་ནི། གནས་གཙང་དབེན་དགའ་
བར་ཆད་མེད་པ་དེར། །ཅེས་པའི་དོན། བཅུད་ལེན་བྱེད་པའི་གནས་ནི་་་
གཙང་ཞིང་དབེན་པ་དང་དགའ་བ་སྟེ་ཡིད་ཆགས་པ་དང་། བར་ཆད་མེད་་་་་
པའི་ས་ཕྱོགས་དེར་སྒྲུབ་པར་བྱ་ཞེས་པའོ། ། །
དེར་རྟེན་སྟོན་པ་ནི། རྟེན་ནི་ཧ་ཅང་རྒས་པ་མ་ཡིན་པས། །
ཆགས་སྤང་བརྩོན་པས་གཟའ་སྐར་བཟང་ལ་འཇུག །ཞེས་པའི་དོན། །
བཅུད་ལེན་བྱེད་པའི་རྟེན་ནི་ཧ་ཅང་རྒས་ཆེས་པ་མ་ཡིན་པས་ཆགས་པ་སྤང་་་
ཞིང་། བཅུད་ལེན་གྱི་བྱ་བ་ལ་བརྩོན་པས་གཟའ་སྐར་བཟང་བ་ལ་འཇུག་པར་
བྱ་ཞེས་པའོ། ། །
བཅུད་ལེན་བྱ་ཐབས་མདོར་བསྟན་རྒྱས་བཤད་གཉིས་ལས། མདོར་་་
བསྟན་ནི། བྱ་ཐབས་གཙོར་བླང་ཞོར་སྤྱད་རྣམ་པ་གཉིས། །ཞེས་པའི་དོན།
བཅུད་ལེན་བྱ་བའི་ཐབས་ལ་ཡང་གཙོར་བླང་བ་དང་། ཞོར་ལ་སྤྱད་པ་རྣམ་པ་
གཉིས་ཞེས་པའོ། །
• 578 •



གཙོར་སྤྱད་པའི་མདོར་བསྟན་ནི། གཙོ་བོར་སྤྱད་ལ་སྔོན་འགྲོ་་་༌་
དངོས་གཞི་གཉིས། །ཞེས་བའི་དོན། གཙོ་བོར་སྤྱད་ལ་ཡང་སྔོན་དུ་འགྲོ་བ་
དང་དངོས་གཞིའི་སྨན་གཉིས་ཞེས་པའོ། །
རྒྱས་པར་བཤད་པའི་སྔོན་འགྲོ་སྟོན་པ་ནི། སྔོན་འགྲོ་སྣུམ་བྱུགས་་་་
རྗེས་ལ་ཁྲུས་བྱས་ལ། །འབྲས་བུ་གསུམ་དང་རྒྱམ་ཚ་པི་པི་ལིང་།
བཅའ་སྒ་ཤུ་དག་ཕྱུང་བ་བྱི་ ( ཏང་ག་ ༽ །བུ་རམ་བ་ཆུ་སྦྱར་བས་་་
ཁོང་པ་སྦྱང་། །མ་སྦྱང་དྲི་བཅས་ཚོས་ལྟར་དོན་མེད་འགྱུར། །ཞེས་་་་
པའི་དོན། བཅུད་ལེན་གྱི་སྔོན་དུ་འགྲོ་བ་ནི་སྣུམ་བྱུག་བྱས་པའི་རྗེས་ལ་ལུས་ལ་
ཁྲུས་བྱས་ལ། དེའི་རྗེས་ལ་འབྲས་བུ་གསུམ་དང་རྒྱམ་ཚ་དང་པི་པི་ལིང་དང་་་་
བཅའ་སྒ་དང་ཤུ་དག་དང་ཡུང་བ་དང་བྱི་ཏང་ཀ་དང་བུ་རམ་རྣམས་བ་ཆུ་ལ་
སྦྱར་བ་བཏང་བས་ཁོང་པ་སྦྱོང་བར་བྱ་ཞིང་། མ་སྦྱང་ན་དྲི་མ་དང་བཅས་་་་་
པའི་རས་ལ་ཚོས་མི་འགོས་པ་ལྟར་བཅུད་ལེན་བྱས་པ་དོན་མེད་པར་འགྱུར།
ཞེས་པའོ། །
དངོས་གཞིའི་སྦྱོར་བའི་ནང་ནས་སྒོག་སྐྱའི་སྦྱོར་བ་སྟོན་པ་ནི། དངོས་
གཞི་སྒོག་སྐྱ་ཞུན་མར་སྦྱར་བྱས་ལ། ནས་སྣོད་བདུན་གསུམ་བཞག་ལ་
ཞག་གྲངས་བསྟེན། རླུང་གི་ནད་སེལ་ཚེ་འཕེལ་བྱེད་པ་ཡིན། ཞེས་པའི་
དོན། བཅུད་ལེན་གྱི་དངོས་གཞིའི་ནང་ནས་སྒོག་སྐྱའི་བཅུད་ལེན་ནི། ཞུ་་་་
མར་ཆུ་ཆོད་ཅིང་མ་འདྲེག་པ་དང་སྦྱོར་བར་བྱས་པ་ནས་ཀྱི་སྣོད་དུ་ཞག་བདུན་
གསུམ་ཉི་ཤུ་རྩ་གཅིག་གི་བར་དུ་བཞག་ལ་དེ་ནས་ཇི་ཙམ་འཚམས་པ་ཞག་་་་་་
གྲངས་ཉི་ཤུ་རྩ་གཅིག་གི་བར་དུ་བསྟེན་པར་བྱས་པས་རླུང་གི་ནད་སེལ་བའི་
• 579 •



ལས་བྱེད་ཅིང་ལྷག་པར་ཚེ་འཕེལ་བར་བྱེད་པ་ཡིན་ཞེས་པའོ། །
བྲག་ཞུན་གྱི་སྦྱོར་བ་སྟོན་པ་ནི། བྲག་ཞུན་ལེགས་བཏུལ་གསེར་་་་་
དངུལ་ཟངས་ལྕགས་བཞི། །ལྕགས་སྣོད་འཕྲོད་སྨན་སྦྱར་བ་རིམ་སྐྱེད་
བཟའ། །ནད་འཇོམས་ཚེ་འཕེལ་མོན་སྣེ་རྒྱ་སྲན་སྤང་། །ཞེས་པའི་དོན།
བྲག་ཞུན་ལེགས་པར་བཏུལ་བ་སྟེ་ཁན ་བཟོས་པ་གསེར་དང་དངུལ་དང་་་་་་
ཟངས་དང་ལྕགས་ཀྱི་སྣོད་དུ་བླུག་ཅིང་ནད་གཞི་ལ་འཕྲོད་པའི་སྨན་དང་སྦྱར་
བ་རིམ་པས་ཆ་སྐྱེད་དེ་བཟའ་བར་བྱས་པས། མཁྲིས་པའི་ནད་འཇོམས་ཤིང་་་
སྒོས་སུ་ཚེ་འཕེལ་བར་བྱེད་དོ། །མཁྲིས་པ་ལ་མི་འཕྲོད་ཅིང་གནོད་པས་མོན་
སྣེ་རྒྱ་སྲན་སྤང་བར་བྱ་ཞེས་པའོ། །
ཙི་ཏྲ་ཀའི་སྦྱོར་བ་སྟོན་པ་ནི། ཙི་ཏྲ་ཀ་དང་མར་སྦྲང་སྦྱར་བ་བསྟེན།
ཚེ་རིང་ལུས་རྒྱས་མེ་དྲོད་འབར་བར་བྱེད། །བ་གཅིན་སྦྱར་བསྟེན་ཤ་
བཀྲ་མཛེ་ནད་སེལ། །ཞེས་པའི་དོན། ཙི་ཏྲ་ཀ་དང་མར་དྲི་མ་མེད་པ་དང་་
སྦྲང་སྐྱོན་མེད་པ་རྣམས་སྦྱར་བ་བསྟེན་པས་བད་ཀན་གྱི་ནད་འཇོམས་ཤིང་ཚེ་
རིང་བ་དང་ལུས་རྒྱས་པ་དང་མེ་དྲོད་འབར་བར་བྱེད་ལ། བའི་གཅིན་དང་་་་
སྦྱར་བ་བསྟེན་པས་ལྷག་པར་ཤ་ཁྲ་དང་མཛེ་ནད་སེལ། ཞེས་པའོ། །
འབྲས་བུ་གསུམ་གྱི་སྦྱོར་བ་སྟོན་པ་ནི། ཨ་རུ་བར་སྐྱུར་འབྲས་བུའི་
སྨན་མར་གྱིས། །དབང་པོ་གསལ་ཞིང་སྟོབས་སྐྱེད་རྒས་ཀ་སྲ། །ཞེས་་་
པའི་དོན། ཨ་རུ་ར་དང་སྐྱུ་རུ་ར་དང་བ་རུ་ར་རྣམས་རུས་པ་ཕྱུང་ནས་འབྲས་
བུའི་སྨན་མར་གྱིས་འདུས་པའི་ནད་སེལ་བར་བྱེད་ལ་དབང་པོ་གསལ་ཞིང་་་་་
སྟོབས་སྐྱེད་པ་དང་རྒས་ཀ་སྲ་བ་བྱེད་ཅེས་པའོ། ། །
• 580 •



མཇུག་བསྡུ་བ་ནི། ཀུན་ལ་ནད་དང་གང་འཕྲོད་ཟས་སྤྱོད་བསྟེན།།
རུལ་སྐྱུར་སྔོ་ངད་མི་འཕྲོད་སྤང་བར་བྱ། །ཞེས་པའི་དོན། བཅུད་ལེན་་་
ཀུན་ལ་ནད་དང་གང་འཕྲོད་པའི་ཟས་སྤྱོད་བསྟེན་པར་བྱ་ཞིང་། རུལ་སྐྱུར་་་་
དང་སྔོ་ངད་མི་འཕྲོད་པའི་ཟས་སྤང་བར་བྱ་ཞེས་པའོ། །
བཅུད་ལེན་གྲུབ་པའི་དུས་སྟོན་པ་ནི། ཟླ་བ་གསུམ་དྲུག་ལོ་
གཅིག་ ༽ འབྲས་བུ་འགྲུབ། །ཞེས་པའི་དོན། གཙོ་བོར་སྤྱད་པའི་བཅུད་
ལེན་ཟླ་བ་གསུམ་དང་འབྲིང་ཟླ་བ་དྲུག་དང་ཐ་མ་ལོ་གཅིག་གི་བར་དུ་བསྟེན་་་
པས། ཚེ་རིང་བ་ལ་སོགས་པའི་འབྲས་བུ་འགྲུབ་པར་བྱེད། །ཅེས་པའོ།
གཉིས་པ། བཅུད་ལེན་ཞོར་ལ་སྤྱད་པར་སྟོན་པ་ནི། དེ་མ་ལྕོགས་ན་
ཞོར་ལ་སྤྱད་བྱས་པས། །གནས་སྐབས་འབྲས་བུ་འབྱིན་པར་ནུས་པ་་་
ཡིན། །ཞེས་པའི་དོན། གཙོ་བོར་སྤྱད་པའི་བཅུད་ལེན་དེ་ལྟ་བུ་མ་ལྕོགས་ན་ལྟོ་
སྟོང་ལ་སོགས་བར་བསྟེན་ཅིང་ཞོར་ལ་སྤྱད་པར་བྱས་པས། གནས་སྐབས་སུ་་
བཅུད་ལེན་གྱི་འབྲས་བུ་འབྱིན་པར་བྱེད་ནུས་པ་ཡིན། ཞེས་པའོ། །ཅེས་་་་་
གསུངས་སོ། །ཞེས་པ་ནི། དེ་སྐད་ཅེས་ལེའུ་ཉི་ཤུ་རྩ་གསུམ་པ་གསུངས་སོ། །
ཞེས་པའོ། ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་མི་ན་བ་གནས་པར་བྱ་བའི་ལེའུ་སྟེ་ཉི་ཤུ་རྩ་་་་
གསུམ་པའོ། །ཞེས་པ་སྟེ། ལེའུ་ཉི་ཤུ་རྩ་གསུམ་པ་རྒྱས་པར་བཤད་ཟིན་ཏོ། །
གནས་བདུན་པ་ཐ་མལ་ནད་མེད་དུ་གནས་པའི་ལེའུ་གཅིག་གི་བདག་ཉིད་་་་་
ཅན་གྱི་རྒྱ་ཆེར་འགྲེལ་པ་ལེགས་པར་བཤད་ཟིན་ཏོ། །
• 581 •



༩ ངོས་བཟུང་རྟགས་ཀྱི་གནས།
ད་ནི་གནས་བརྒྱད་པ་ངོས་བཟུང་རྟགས་ཀྱི་གནས་ལ་ལེའུ་གསུམ་ཡོད་
པའི་ཐོག་མ་ཉེས་པ་དངོས་སུ་སྟོན་པ་བརྟག་པའི་ཐབས་ཀྱི་ལས་ལེའུ་ཉི་ཤུ་རྩ་་
བཞི་པ་བཤད་པར་བྱ་སྟེ། དེ་ཡང་ངོས་འཛིན་པའི་གནས་རྣམས་ཞུ་བ་དང་། །
ཞུས་ལན། གཞུང་དོན་དངོས་དང་གསུམ་ལས། དང་པོ་ཞུ་བ་ནི། དེ་ནས་་་
ཡང་དྲང་སྲོང་ཡིད་ལས་སྐྱེས་ཀྱིས་འདི་སྐད་ཅེས་གཞུགས་སོ། །ཀྱེ།
དྲང་སྲོང་ཆེན་པོ་རིག་པའི་ཡེ་ཤེས་ལགས། ངོས་བཟུང་རྟགས་ཀྱི་་་་་
གནས་ལ་ཇི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོས་་་
བཤད་དུ་གསོལ། ཞེས་པའི་དོན། མི་ན་བ་གནས་པར་བྱ་བའི་ལེའུ་གསུངས་
ཟིན་པའི་སྐབས་དེ་ནས། དྲང་སྲོང་ཡིད་ལས་སྐྱེས་ཀྱིས་སླར་ཡང་འདི་སྐད་ཅེས་
ཞུས་སོ། །ཀྱེ་ཞེས་སྙན་གསན་ཕབ་ནས། དྲང་སྲོང་ཆེན་པོ་རིག་པའི་ཡེ་ཤེས་་་
ལགས། ནད་རྣམས་ངོས་བཟུང་བ་རྟགས་ཀྱི་གནས་ལ་བདག་གིས་ཇི་ལྟར་་་་་
བསླབ་པར་བགྱི། འཚོ་མཛད་སྨན་པའི་རྒྱལ་པོ་ཆེན་པོས་བཤད་དུ་གསོལ།
ཞེས་པའོ། །ཞེས་ཞུས་པ་ལས། ཞེས་པ་ནི་མཚམས་སྦྱོར་གྱི་ཚིག་གོ། ། །
གཉིས་པ་ཞུས་ལན་ནི། སྟོན་པས་གསུངས་པ། ཀྱི་དྲང་སྲོང་ཆེན་་
པོ་ཉོན་ཅིག། །ངོས་བཟུང་རྟགས་ཀྱི་གནས་ལ་བསླབ་པ་ནི། ཞེས་པའི་
དོན། སྟོན་པས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་
བོས་ནས་དྲང་སྲོང་ཆེན་པོ་ཉོན་ཅིག ངོས་བཟུང་རྟགས་ཀྱི་གནས་ལ་བསླབ་་
• 582 •



པར་བྱ་བ་ལ། ཞེས་པས་ལན་མདོར་བསྟན།
བརྟག་ཐབས་གཅེས་པར་གདམས་པ་སྟོན་པ་ནི། མེ་དང་དུ་བ་ཇི་་་་
བཞིན་དུ། །ནད་ཀྱི་ངོས་ནི་རྟགས་ལ་བཟུང༌། །བརྟག་ཐབས་མེད་་་་
པའི་སྨན་པ་ཡིས། །རྟགས་ཉིད་རྟགས་སུ་མི་ཤེས་ཏེ། །དུ་བ་རླངས་་་
པར་འཁྲུལ་དང་འདྲ། །སྤྲིན་འདུས་ཙམ་ལ་ཆར་འབྱུང་ཟེར་བ་ལྟར། །
མ་ངེས་པ་ལ་རྟགས་སུ་བྱེད་པ་ཡོད། །དེ་ཕྱིར་ངོས་འཛིན་བརྟག་་་་་
ཐབས་མན་ངག་གཅེས། །ཞེས་པའི་དོན། མེ་དང་དུ་བ་རྒྱུ་འབྲས་ཡིན་པས་་་
དུ་བ་ཡོད་ན་མེ་ཡོད་པར་ངེས་པ་ཇི་བཞིན་དུ་ནད་གང་ཡིན་ངོས་འཛིན་ནི།
ནད་ཀྱི་རྟགས་ལས་ངོས་བཟུང་བར་བྱ་ཞིང་། བརྟག་ཐབས་མེད་པའི་སྨན་པར་
ཁས་འཆེ་བས་ནད་ཀྱི་རྟགས་གང་ཡིན་པ་དེ་ཉིད་ནད་རྟགས་སུ་ངོ་མི་ཤེས་ཏེ།
དུ་བ་དང་རླངས་པར་འཁྲུལ་ནས་མེ་ཡོད་ཟེར་བ་དང་འདྲ་ལ་སྤྲིན་འདུས་པ་་་
ཙམ་ལས་ཆར་འབྱུང་བར་འགྱུར་རོ་ཟེར་བ་ལྟར། རྒྱུ་མ་ངེས་པ་ལ་དེའི་འབྲས་
བུའི་རྟགས་སུ་ངོས་འཛིན་བྱེད་པ་ཡོད་དོ། །དེའི་ཕྱིར་ནད་ངོས་འཛིན་པ་ལ་་
བརྟག་ཐབས་མན་ངག་བཞིན་དུ་གཅེས་པར་བཟུང་བར་བྱ་ཞེས་པའོ། །
གསུམ་པ། གཞུང་དོན་དངོས་ལ་མདོར་བསྟན་དང་རྒྱས་བཤད་གཉིས་
ལས། མདོར་བསྟན་ནི། ཁ་དམར་བཅོས་ལ་དགོས་པའི་ཕྱིར། །ཉེས་པ་་
དངོས་སྟོན་བརྟག་པ་དང་། །སྐྱེ་བོ་མཁས་ཟེར་མགུ་བྱའི་ཕྱིར། །ངན་
གཡོ་སྐྱོན་གྱིས་བརྟག་པ་དང་། །གསོ་ཚེ་བླང་དོར་བྱ་བའི་ཕྱིར། །སྤང་
བླང་མུ་བཞིར་བརྟག་པའོ། །།ཞེས་པའི་དོན། ནད་འདི་ཡིན་ཞེས་ཁ་དམར་
གདགས་ནས་བཅོས་པ་ལ། དགོས་པའི་ཉེས་པ་དངོས་སུ་སྟོན་པའི་བརྟག་པ་་
• 583 •



དང་། སྐྱེ་བོ་རྣམས་སྨན་པ་མཁས་ཟེར་མགུ་བར་བྱ་བའི་ཕྱིར་ངན་གཡོ་སྐྱོན་གྱི་
སྒོ་ནས་བརྟག་པ་དང་། གསོ་བའི་ཚེ་བླང་བར་བྱ་བ་དང་དོར་བར་བྱ་བའི་་་་
ཕྱིར་སྤང་བླང་མུ་བཞིར་བརྟག་པའོ། །ཞེས་པའོ། །
ལེའུ་ཉེར་བཞི་པ།། ཉེས་པ་དངོས་སྟོན། །
བརྟག་ཐབས་གསུམ་པོ་དེའི་ནང་ནས་ལེའུ་འདིར་ཉེས་པ་དངོས་སུ་་་
སྟོན་པའི་བརྟག་པ་སྟོན་པ་སྟེ། དེའི་མདོར་བསྟན་ནི། ཉེས་པ་དངོས་སུ་སྟོན་
པའི་བརྟག་པ་ལ། །སློང་བ་རྒྱུ་ཡི་སྒོ་ནས་བརྟག་པ་དང༌། །མཚན་་་་
ཉིད་རྟགས་ཀྱི་སྒོ་ནས་བརྟག་པ་དང༌། །ཕན་གནོད་བསྟེན་པའི་སྒོ་་་
ནས་བརྟག་པའོ། ། ཞེས་པའི་དོན། རླུང་མཁྲིས་བད་ཀན་ལ་སོགས་པ་ཉེས་་
པ་དངོས་སུ་གསལ་བར་བསྟེན་པའི་བརྟག་པའི་ཐབས་ལ། དང་པོ་ནད་སློང་་
བར་བྱེད་པ་རྒྱུ་ཡི་སྒོ་ནས་བརྟག་པ་དང་། གཉིས་པ་ནད་ཀྱི་མཚན་ཉིད་ནི་་་་
རྟགས་ཀྱི་སྒོ་ནས་བརྟག་པ་དང་། གསུམ་པ་ཕན་པ་དང་གནོད་པ་བསྟན་པའི་
སྒོ་ནས་བརྟག་པའོ། །ཞེས་པའོ། །
༡ སློང་བ་རྒྱུ།
གཉིས་པ། རྒྱས་པར་བཤད་པ་ལ། སློང་བ་རྒྱུའི་སྒོ་ནས་བརྟག་པ་སྟོན་་་
པ་ནི། སློང་བ་རྒྱུ་རྐྱེན་ཟས་དང་སྤྱོད་ལམ་རྣམས། །གང་ཟོས་གང་་་་
བྱས་ནད་ཀུན་རྟོགས་པར་ནུས། །ཁྱད་པར་སློང་བའི་རྐྱེན་གྱིས་ཤེས་
པར་བྱ། །ཅི་ཕྱིར་རྒྱུ་ལས་འབྲས་བུ་འགལ་མི་སྲིད། ཅེས་པའི་དོན། ནད་
• 584 •་



སློང་བའི་རྒྱུ་དང་རྐྱེན་དང་ཟས་དང་སྤྱོད་ལམ་རྣམས་གང་ཟོས་པ་དང་གང་་་་
བྱས་དག་དག་གིས་ནད་ཀུན་སློང་བ་ལས་རྟོགས་པར་ནུས་ལ། ཁྱད་པར་དུ་་་
སློང་བའི་རྐྱེན་གྱིས་ཤེས་པར་བྱ་སྟེ་ཅིའི་ཕྱིར་ན་རྒྱུ་ལས་འབྲས་བུ་འགལ་བ་མི་་
སྲིད་ཅེས་པའོ། །
༢ མཚན་ཉིད་རྟགས། །
གཉིས་པ། མཚན་ཉིད་རྟགས་ཀྱི་སྒོ་ནས་བརྟག་པ་མདོར་བསྟན་ནི།
མཚན་ཉིད་རྟགས་ལ་བརྟག་གཞི་བརྟག་ཡུལ་དང༌། །བརྟག་སྒོ་བརྟག་
པའི་ཚུལ་དང་རྣམ་པ་བཞི། ཞེས་པའི་དོན། མཚན་ཉིད་རྟགས་ལ་བརྟག་་
བའི་གཞི་དང་བརྟག་པའི་ཡུལ་དང་བརྟག་པའི་སྒོ་དང་བརྟག་པའི་ཚུལ་དང་་
རྣམ་པ་བཞི། །ཞེས་པའོ། ། །
རྒྱས་བཤད་ཀྱི་རྟགས་གཞི་སྟོན་པ་ནི། “གཞི་ནི་རླུང་དང་མཁྲིས་པ་
བད་ཀན་གསུམ། །མཚན་ཉིད་འཕེལ་ཟད་གསོག་ལྡང་འཁྲུགས་པའི་
རྟགས། །ཚ་གྲང་གཉིས་སུ་དྲིལ་ལ་བརྟག་པར་བྱ། །ཞེས་པའི་དོན།
བརྟག་པའི་གཞི་ནི་རླུང་དང་མཁྲིས་པ་དང་བད་ཀན་ཏེ་ཉེས་གསུམ་ཡིན་ལ་དེ་
དག་གི་མཚན་ཉིད་ཉི་ཤུ་དང་། འཕེལ་བ་དང་ཟད་པ་དང་གསོག་པ་དང་ལྡང་
བ་དང་འཁྲུགས་པའི་རྟགས་རྣམས་རྐྱང་པ་ལྡན་འདུས་གང་ཡིན་ཚ་གྲང་གཉིས་
སུ་འདུས་པས་ཧྲིལ་དྲིལ་ལ་བརྟག་པར་བྱ་ཞེས་པའོ། །
བརྟག་ཡུལ་སྟོན་པ་ནི། བརྟག་ཡུལ་དབང་པོ་ཡུལ་ལྔ་དྲི་མ་ལྔ། །
དབང་པོ་མིག་དང་རྣ་བ་སྣ་ལྕེ་ལུས། །ཡུལ་ནི་གཟུགས་སྒྲ་དྲི་རོ་རེག་་
བྱ་ལྔ། །དྲི་མ་ལུད་པ་འཁྲུ་སྐྱུག་ཆུ་ཁྲག་བརྟག །ཅེས་པའི་དོན། ནད་་་་
• 585 •



བརྟག་བའི་ཡུལ་དབང་པོ་ལྔ་དང་ཡུལ་ལྔ་དང་དྲི་མ་ལྔ་ཡིན་ལ། དབང་པོ་ལྔ་་
ནི་མིག་དང་རྣ་བ་དང་སྣ་དང་ལྕེ་དང་ལུས་སོ། །ཡུལ་ནི་གཟུགས་དང་སྒྲ་དང་
དྲི་དང་རོ་དང་རེག་བྱ་སྟེ་ལྔ་དང༌། དྲི་མ་ནི་ལུད་པ་དང་འཁྲུ་བ་དང་སྐྱུག་པ་་་
དང་ཆུ་དང་ཁྲག་དང་ལྔ་དེ་རྣམས་ལ་རླུང་མཁྲིས་བད་ཀན་འདུས་པ་སོགས་ཀྱི་
རྟགས་གང་འདུག་བརྟག་པར་བྱའོ། །ཞེས་པའོ། །
བརྟག་སྒོ་སྟོན་པ་ནི། བརྟག་སྒོ་ཡུལ་དུས་རང་བཞིན་ན་ཚོད་དང་། །།
ཉིན་ཞག་ཟས་ཟོས་གནས་ལ་མ་འཁྲུལ་བརྟག །ཅེས་པའི་དོན། བརྟག་་་
པའི་སྒོ་གང་ནས་བརྟག་ན་ཡུལ་རླུང་མཁྲིས་བད་ཀན་གང་གི་ཡུལ་ཡིན་བརྟག་
པ་དང་། ནམ་ཟླའི་དུས་དྲུག་དང་། རང་བཞིན་བདུན་གྱི་མི་རིགས་གང་ཡིན་་་་
དང་། ན་ཚོད་རྒན་གཞོན་དེ་ཉིན་ཞག་གི་དུས་དྲུག་པོ་གང་གི་དུས་ན་བ་དང་།
ཟས་གང་ཟོས་པའི་ཞུ་རྗེས་གསུམ་པོ་གང་གི་དུས་ན་བ་དང་། གནས་གང་དུ་་
གནས་པ་ལ་བསྟན་ནས་འབྱུང་བ་རྣམས་མ་འཁྲུལ་བ་ཞིབ་ཏུ་དཔྱད་ལ་རྟོགས་
པར་འགྱུར་ཞེས་པའོ། །
བརྟག་ཚུལ་སྟོན་པ་ལ་མདོར་བརྟེན་དང་རྒྱས་བཤད་གཉིས་ལས།
མདོར་བསྟན་ནི། བརྟག་ཚུལ་བལྟ་དང་རེག་པ་དྲིས་པས་བརྟག། །ཞེས་པ་
སྟེ། བརྟག་ཚུལ་ལ་དབྱེ་ན་བལྟ་བ་དང་རེག་པ་དང་དྲི་བ་ལས་བརྟག་པར་བྱ།
ཞེས་པའོ། །
རྒྱས་བཤད་ལ་བལྟ་བའི་རྟགས་སྟོན་པ་ནི། བལྟ་བ་མིག་ཡུལ་བོངས་
དབྱིབས་ཁ་དོག་བརྟག། །ཁྱད་པར་ལྕེ་དང་ཆུ་ལ་བརྟག་པར་བྱ། །
འདི་ནི་མཐོང་བ་ཡུལ་རིག་བརྟག་པ་ཡིན། །ཞེས་པའི་དོན། བལྟ་བ་ནི་་་
• 586 •



སྨན་པའི་མིག་གིས་ཏེ། དེའི་ཡུལ་དང་། ལུས་ཀྱི་བོངས་ཚོད་དང་དབྱིབས་དང་
ཁ་དོག་ལ་བརྟག་པར་བྱ་ཞིང་། ཁྱད་པར་ལྕེ་དང་ཆུ་ལ་བརྟག་པར་བྱ་སྟེ།
འདི་ནི་མཐོང་བ་ཡུལ་རིག་པའི་བརྟག་པ་ཡིན་ཞེས་པའོ། ། །
མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དེ་ལ་བལྟ་བ་ནི་མིག་
གིས་ཏེ། མིག་སེར་བ་ལ་སོགས་པས་ཉམ་ཐག་པ་རྣམས་ལ་མདོག་སེར་པོ་དང་
དཀར་པོ་སྣང་བ་དང་། དབྱིབས་ཀྱི་ཚད་འཕེལ་འབྲི་དང་མདངས་དང་བཤང་
གཅི་དང་སྐྱུག་པ་ལ་སོགས་པ་བརྟག་པའོ། །ཞེས་བཤད།
རེག་པའི་རྟགས་སྟོན་པ་ནི། རེག་པ་ལུས་ཡུལ་ཚ་གྲང་འབུར་་་་
འཇམ་བརྟག །ཁྱད་པར་བརྡ་སྦྱོར་འཕྲིན་པ་རྩ་ལ་བརྟག། །འདི་ནི་་་
དཔྱོད་པ་དོན་རིག་བརྟག་པ་ཡིན། །ཞེས་པའི་དོན། རེག་པས་བརྟག་པ་ནི།
ལུས་ཀྱི་ཡུལ་རྣམས་ཚ་བ་དང་གྲང་བ་དང་སྐྲང་འབུར་ལ་སོགས་པ་རྣམས་སྲ་བ་
དང་སྙི་བ་དང་རེག་བྱ་འཇམ་རྩུབ་ལ་སོགས་པ་བརྟག་པར་བྱ་ཞིང་། ཁྱད་པར་
དུ་ནད་ཀྱི་བརྡ་སྦྱོར་བ་ནི་འཕྲིན་སྤྲོད་པ་ལྟ་བུ་རྩ་ལ་བརྟག་སྟེ་གསལ་བར་་་་་་་
འབྱུང་བའི་ཕྱིར་འདི་ནི་ནད་ངོས་འཛིན་པའི་དཔྱོད་པ་དོན་རྣམས་དངོས་སུ་་
རིག་པའི་བརྟག་པ་ཡིན་ཞེས་པའོ། །ཟླ་ཟེར་གྱི་གོང་གི་འགྲེལ་ཚིག་དེ་མ་ཐག་
པར། རེག་པ་ནི་ལག་པ་དང་ལུས་ （ ལ་） ཀྱི་རེག་པས་རིམས་དང་སྐྲན་དང་
མ་ཞུ་བས་ཉེན་པ་དང་། དེ་བཞིན་དུ་གྲང་བ་དང་ཚ་བ་དང་། རེངས་པ་དང་་་་
འདར་བ་དང་འཇམ་པ་དང་རྩུབ་པ་ལ་སོགས་པའི་རེག་པས་བརྟག་པ་དང༌།
ཞེས་བཤད།
དྲི་བའི་བརྟག་པ་སྟོན་པ་ནི། དྲི་བས་བརྟག་པ་རྣ་བའི་ཡུལ་ཀུན་ཏེ
• 587 •



གང་གིས་གང་ལྟར་གང་ན་གང་འདུག་གང་༌། ཁྱད་པར་རྒྱུ་གནས་་་་
མཚན་ཉིད་དྲིས་ལ་བརྟག །རྒྱུ་ལས་ཉེས་པ་གནས་ལས་འཇུག་པའི་སྒོ།།
།མཚན་ཉིད་ནད་རིགས་བྱེ་བྲག་ཕྱེད་པར་འགྱུར། །དེ་ཕྱིར་བརྟག་པ་
ཀུན་ལས་དྲི་བ་གཅེས། །ཞེས་པའི་དོན། དྲི་བས་བརྟག་པར་བྱ་བ་ནི། སྨན་
པའི་རྣ་བའི་ཡུལ་ཅན་གྱིས་ཀུན་ཏུ་བསྟེན་པའི་ཡིན་ཏེ། རྐྱེན་གང་གིས་སྣང་། །
ན་ལུགས་གང་ལྟར་ན། གནས་ས་རླན་ལ་སོགས་པ་གང་དུ་འདུག་པར་ན། དུས་
གང་ཙམ་ན་ན་དྲི་བར་བྱ་ཞིང་། ཁྱད་པར་དུ་རྒྱུ་གང་གིས་སྐྱེད། ཉེས་པའི་ཁྱད་
པར། གནས་པའི་ས། ནད་ཀྱི་མཚན་ཉིད་དྲིས་ལ་བརྟག་པར་བྱ་བ་ཡིན་ཞིང་།
རྒྱུ་གང་ལས་ཉེས་པ་གང་བྱུང་བ་དང་། ལུས་ཀྱི་གནས་ལ་འཇུག་པའི་སྒོ། གང་
ནས་ཞུགས་པ་དང་། ནད་ཀྱི་མཚན་ཉིད་ལས་ནད་ཀྱི་རིགས་ཀྱི་བྱེ་བྲག་ཕྱེད་
པར་འགྱུར་བ་དེའི་ཕྱིར་བརྟག་པ་ཐབས་ཀུན་ལ་དྲི་བའི་བརྟག་པ་གཅེས་པར་
བཟུང་བར་བྱ་སྟེ། བརྟག་ཚུལ་འདི་ནི་རྣ་བའི་ཐོས་པ་སྒྲའི་རིག་པ་ཞེས་སུ་་་་་
བཤད། ཞེས་པའོ། །
འདིའི་སྐབས་ཀྱི་མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དྲིས་
པ་སྟེ། གཟེར་དང་ཡི་ག་འཆུས་པ་དང་། རློན་པ་དང་། ལྟོ་བ་སྲ་བ་དང༌།
སྙི་བ་དང་། རྨི་ལམ་དུ་མཐོང་བ་དང་། བསམ་པ་དང་། ན་ཚོད་དང༌། ནད་
ཀྱི་མགོ་གང་ནས་འཇུག་པ་དང་། སྐར་མ་དང༌། མཛའ་བོ་དང༌། དགྲ་བོ་དང་།
བདེ་བ་དང་། སྡུག་བསྔལ་ལ་སོགས་པ་ནད་པའི་ཚིག་ལས་ཡོངས་སུ་བརྟག་་་་
པར་བྱའོ། །ཞེས་དང་། ཉེས་པའི་མཚན་ཉིད་བརྟག་ཚུལ་ཇི་ལྟར་ཡིན་ཞེ་ན།
འདིའི་སྐབས་མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། དང་པོའི་ཚུལ་
• 588 •



ནི་ཕྱིས་འབྱུང་བའི་ནད་མི་གསལ་བའི་ཉེས་པའི་ཁྱད་པར་གནས་པའི་མཚན་
ཉིད་དེ་རིམས་ལ་སོགས་པས་ནད་འབྱུང་བར་འདོད་པ་ན། རླུང་ལ་སོགས་པའི་
གནོད་པའི་ཁྱད་པར་གྱིས་ཁྱད་པར་མི་སྣང་བ་ལ་གང་གིས་སྣང་བར་འགྱུར་་་་
ཞིང་། ཅི་ནས་ཆུང་བ་ཉིད་ཀྱིས་གང་མི་གསལ་ཞིང་རྟགས་མངོན་དུ་མ་གྱུར་པ་
དེ་ནི་དང་པོའི་ཚུལ་ལོ། །མཚན་ཉིད་ཀྱང་དང་པོའི་ཚུལ་ལས་མཚན་ཉིད་ཐ་
དད་པ་སྟེ་གང་གི་ཉེས་པ་མ་ལུས་པའི་བྱེ་བྲག་གིས་ཁྱབ་པའི་རྟགས་དང་ལྡན་
པར་ནད་གསལ་བ་ཉིད་དུ་མཐོང་ཞིང་ཤེས་པའོ། །ཉེར་བསྟེན་ནི་བདེ་བ་དང་
རྗེས་སུ་འབྲེལ་བའི་ཁ་ཟས་ལ་སོགས་པ་ལ་སྤྱོད་པ་སྟེ། འདི་ལྟ་བུའི་ཁ་ཟས་ལ་
སོགས་པས་ནི་འདིའི་ནད་འདི་ན་མ་བྱུང་བ་ཡིན་ལ། འདི་ལྟ་བུས་ནི་དེར་བྱུང་
བར་གྱུར་ཏེ། ཞེས་བསྟན་པ་ལས་ནད་འདི་ཡིན་ནོ། །ཞེས་པའོ། །ནད་དེ་ནི་་་
གསོར་རུང་ཞིང་བདེ་བའི་རྒྱུ་ཡིན་པས་ན་བདེ་བ་ཐོབ་པ་ཡིན་ནོ། །ཐོབ་པ་་་་
དང་རྫོགས་པ་དང་ཡང་དག་པར་ཐོབ་པ་དང་འོང་པ་དང་སྐྱེས་པ་ཞེས་བྱ་བ་སྟེ།
དེ་ནི་དོན་གྱི་རྣམ་གྲངས་ཡིན་ནོ། །དེ་ཡང་འདི་ལྟ་བུ་མི་མཐུན་པ་དང་།
གནས་པ་ལྟ་བུ་ན་གནས་པ་དང་། འདི་ལྟར་རྗེས་སུ་འགྲོ་བ་དང་། བརྟག་པ་་་
འདི་དང་། ལམ་འདི་དང་ཉེས་པ་འདིས་ཐོབ་པ་ཡིན་ནོ། །ཞེས་པ་ཡོངས་སུ་་
བརྟག་པ་སྟེ། དེ་བས་ན་ཐོབ་ཅིང་མཐར་ཕྱིན་པ་ལས་ནད་འདི་ཡིན་ནོ་ཞེས་་་
ཤེས་པའོ། །ཞེས་བཤད།
• 589 •



༣ ཕན་གནོད་བསྟེན་པ།
གསུམ་པ། ཕན་གནོད་བསྟེན་པའི་སྒོ་ནས་བརྟག་པ་སྟོན་པ་ནི། ཕན་
གནོད་བསྟན་པ་ཟས་སྤྱོད་སྨན་དཔྱད་བཞི། །རྒྱུ་དང་ནད་ཀྱི་ངོ་བོ་་་་
མཐུན་མི་མཐུན། །འཕྲོད་མི་འཕྲོད་ལས་ནད་ཀུན་ཤེས་པར་འགྱུར། །
ལྟར་སྣང་མ་ཡིན་བསྲིང་བས་རྟོགས་འགྱུར་ཏེ། །སྨན་པའི་ཉམས་རྙེད་
ནད་པའི་གསོ་དོན་ཤེས། །ཞེས་པའི་དོན། ཕན་པ་དང་གནོད་པ་བསྟེན་་་་
པའི་སྒོ་ནས་བརྟག་པ་ནི་་ཟས་དང་སྤྱོད་ལམ་དང་སྨན་དང་དཔྱད་དང་བཞི་པོ་
དེ་དག་ནད་ཀྱི་རྒྱུ་དང་ནད་ཀྱི་ངོ་བོ་དང་མཐུན་ནམ་མི་མཐུན་དང་འཕྲོད་དམ་
མི་འཕྲོད་པ་ལས་ནད་ཀྱི་རིགས་ཀུན་གང་ཡིན་པ་ཤེས་པར་འགྱུར་ཞེས་པའོ། །
དཔེ་རླུང་ལ་མཚོན་ན་རླུང་གི་གྲོགས་སུ་འགྲོ་བའི་ཁ་ཟས་ཡན་ལ་གཏད་པ་དང་།
སྤྱོད་ལམ་བསིལ་བར་འདུག་པ་དང་། སྨན་བསིལ་བ་བསྟེན་པ་དང་། དཔྱད་
ཁྲག་དབྱུང་བ་ལ་སོགས་པ་བྱས་ནས་ནད་ལྡང་ན་རྒྱུ་དང་ངོ་བོ་མཐུན་པའི་རླུང་
གི་ནད་ཡིན་ཞིང་། དེ་བཞིན་དུ་རླུང་ནད་ཀྱི་རྒྱུ་དང་མི་མཐུན་པ་ཅུང་ཟད་་་་
བསྟེན་པ་དང་། སྤྱོད་ལམ་དྲོ་བར་འདུག་པ་དང་། སྨན་ཚ་སྣུམ་བསྟེན་པ་དང་།
དཔྱད་དྲོད་དུགས་ལ་སོགས་པ་བསྟེན་པས་བདེ་བ་རླུང་ནད་ཡིན་པ་རིག་པར་
བྱ་སྟེ། དེ་བཞིན་དུ་མཁྲིས་པ་དང་བད་ཀན་ཡང་ཤེས་པར་བྱའོ། །ཚ་བ་ཡིན་་་་
ཀྱང་གྲང་བ་ལྟར་སྣང་བ་དང་། གྲང་བ་ཚ་བ་ལྟར་སྣང་བ་ཙམ་ལ་ཡིད་ཆེས་པ་
མ་ཡིན་པར། བརྟག་པ་ཡུན་དུ་བསྲིང་བས་རྟོགས་པར་འགྱུར་ཏེ་སྨན་པས་་་་
• 590 •



བརྟག་པ་ལ་བསྟེན་པའི་ནད་གང་ཡིན་པ་དེ་ཤེས་ཏེ། ཉམས་རྙེད་པས་ནད་་་་
པའི་གསོ་བའི་དོན་ཤེས་པར་འགྱུར་རོ། །ཞེས་པའོ། །ཞེས་གསུངས་སོ། །
ཞེས་པ་ནི། དེ་སྐད་ཅེས་ལེའུ་ཉི་ཤུ་རྩ་བཞི་གསུངས་སོ། །ཞེས་པའོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས། །ཉེས་པ་དངོས་སུ་སྟོན་པ་བརྟག་པའི་ལེའུ་སྟེ་
ཉི་ཤུ་རྩ་བཞི་པའོ། །ཞེས་པ་སྟེ། ཉེས་པ་དངོས་སུ་སྟོན་པ་བརྟག་པའི་ལེའུ་་
ཉི་ཤུ་རྩ་བཞི་པ་རྒྱས་པར་བཤད་ཟིན་ཏོ། །
ལེའུ་ཉེར་ལྔ་པ། ངན་གཡོ་སྐྱོན་བརྟག
ད་ནི་ངན་གཡོ་སྐྱོན་གྱི་སྒོ་ནས་བརྟག་པའི་ལེའུ་ཉི་ཤུ་རྩ་ལྔ་པ་བཤད་་་་
པར་བྱ་སྟེ། དེ་ཡང་ལེའུ་འདི་གསུངས་ཤིང་ཉན་པར་གདམས་པ་དང་། གཞུང་
དོན་དངོས་གཉིས་ལས། དང་པོ་ནི། དེ་ནས་ཡང་དྲང་སྲོང་རིག་པའི་ཡེ་
ཤེས་ཀྱིས་འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག
ཅེས་པ་སྟེ། བརྟག་ཐབས་ཀྱི་ནང་ནས་ཉེས་པ་དངོས་སུ་སྟོན་པ་བརྟག་པའི་་་་
ཐབས་ཀྱི་ལེའུ་གསུངས་ཟིན་པའི་སྐབས་དེ་ནས་ཡང་དྲང་སྲོང་རིག་པའི་ཡེ་་་་
ཤེས་ཀྱིས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་
ནས་དྲང་སྲོང་ཆེན་པོ་ཉོན་ཅིག ཅེས་ལེའུ་ཉི་ཤུ་རྩ་ལྔ་པ་ཉན་པར་གདམས་པའོ། །
གཉིས་པ། གཞུང་དོན་དངོས་ལ་མདོར་བསྟན་དང་རྒྱས་བཤད་གཉིས་
• 591 •



ལས། མདོར་བསྟན་ནི། ངན་གཡོ་སྐྱོན་གྱི་སྒོ་ནས་བརྟག་པ་ནི། །མཚན་
ཉིད་ཤེས་བྱ་མཚང་འབྲུ་དེ་དུས་བསྲིང༌། །སྔར་རྗེས་བཅད་དང་་་་
བཅུད་ལ་བོར་བ་དང་། །ཁ་བཅིང་སྤོ་ལ་གདོན་དང་ཐབས་འོག་་་་་
གཞུག །ཅེས་པའི་དོན། སྨན་པས་ངན་གཡོ་དང་ལྡན་པའི་སྐྱོན་གྱི་སྒོ་ནས་་་་
བརྟག་པར་བྱ་བ་ནི། མཚན་ཉིད་ཤེས་པར་བྱ་བ་དང་། མཚང་འབྲུ་བ་དང་དེ་
དག་དུས་བསྲིང་བ་དང་། སྔར་གྱི་རྗེས་བཅད་པ་དང་། བཅུད་ལ་བོར་བ་དང༌།
ཁ་བཅིང་བ་དང་། སྤོ་ལ་གདོན་པ་དང་། ཐབས་འོག་གཞུག་པར་བྱ་བ་དང་་་་
རྣམ་པ་བརྒྱད་ཅེས་པའོ། །
༡ མཚན་ཉིད་ཤེས་པར་བྱ་བ།
གཉིས་པ། རྒྱས་པར་བཤད་པའི་དང་པོ་མཚན་ཉིད་ཤེས་པར་བྱ་བ་་་་
སྟོན་པ་ནི། དང་པོ་མཚན་ཉིད་ཤེས་པར་བྱ་བ་ནི། །ནད་ཀུན་སྤྱི་དང་་
ཁྱད་པར་རྟགས་ཤེས་པས། །འདི་ན་ཙམ་ལ་འདི་འོང་རྟོགས་པར་་་་་
འགྱུར། །དེ་ཕྱིར་དེ་ལ་གོམས་ཤིང་འདྲིས་པ་གཅེས། །རིན་ཆེན་ལ་་་་
སོགས་བཟང་ངན་ཤེས་པ་ཡང༌། །བསྟན་བཅོས་མ་ཡིན་དེ་མེད་པ་་་
ཡང་མིན། །ཞེས་པའི་དོན་དེ་དང་པོ་ལ་དང་པོ་ནད་ཀྱི་མཚན་ཉིད་ཤེས་པར་
བྱ་བ་ནི། ནད་ཀུན་གྱི་སྤྱི་དང་ཁྱད་པར་གྱི་རྟགས་ཇི་སྐད་བཤད་པ་རྣམས་ཞིབ་
ཏུ་བརྟག་ཤེས་པས་འདི་ན་ཙམ་གྱིས་ཚིག་ཟུར་ལ་ནད་འདི་ལྟར་དུ་འོང་རྟོགས་
པར་འགྱུར་བ་ཡིན་ལ་དེའི་ཕྱིར་མཚན་ཉིད་དེ་དག་ལ་གོམས་ཤིང་འདྲིས་པ་་་་
གཅེས་པ་ཡིན་ཏེ། དཔེར་ན་རིན་ཆེན་ཞེས་པ་སྟེ་མརྒད་ལ་སོགས་པའི་རིན་་་
ཆེན་བཟང་བ་དང་ངན་པ་ཤེས་པ་དེ་ཡང་བསྟན་བཅོས་མ་ཡིན་པར་མཐོང་བ་
• 592 •



གོམས་པ་ལས་ཤེས་པར་འགྱུར་མོད། འོན་ཀྱང་བསྟན་བཅོས་དེ་མེད་པར་ཡང་
མཁས་ལ་ཤེས་པ་མིན་ཏེ། དེ་བཞིན་དུ་ལག་ལེན་གྱི་མཐོང་བ་བརྒྱུད་པ་དང་་་་
གཞུང་ཤེས་པ་གཉིས་ཀ་དགོས་ཞེས་པའི་དོན་ཏོ། །
༢ མཚང་འབྲུ་སྟོན་པ།
གཉིས་པ། མཚང་འབྲུ་སྟོན་པ་ནི། མཚང་འབྲུ་ཕོ་ཉ་འབྲེལ་དང་་་་
ཐབས་ཀྱི་ཕྱིར། ཅི་ན་ཇི་ལྟར་གང་བཏང་སུ་ཡིན་དང་། ཞག་གྲངས་་
དཔྱད་པས་མི་སྨྲ་མངོན་པར་ཤེས། ཞེས་པའི་དོན། མཚང་འབྲུ་བ་ནི།
ནད་པའི་ཕོ་ཉ་བ་ནད་པའི་ཉེ་འབྲེལ་རྒྱུས་ཡོད་པ་ལ་ཐབས་ཀྱིས་བརྟག་པའི་་
ཕྱིར་ཅི་ཞིག་ན། ཚུལ་ཇི་ལྟར་ན་ཟས་སྨན་གང་བཏང་། ཡུན་ཇི་ཙམ་སོང་། སྨན་
པ་སུ་ཡིས་བཅོས་པ་དང་ཞག་གྲངས་ཇི་ཙམ་སོང་བ་ལ་སོགས་པ་དཔྱད་པས་་་
ནད་པས་མི་སྨྲ་བའི་སྔོན་དུ་ཆ་ཙམ་མངོན་པར་ཤེས་པ་དང་འདྲ་ཞེས་པའོ། །
༣ དུས་བསྲིང་བ།
གསུམ་པ། དུས་བསྲིང་བ་སྟོན་པ་ནི། དུས་བསྲིང་རིང་ཐབས་མ་་་་
ཡིན་ཐང་ཅིག་གནས། །དེ་བར་ལུས་ངག་མ་ཡེངས་གཏམ་ལ་དཔྱད། །
ཅེས་པའི་དོན། ནད་པ་མྱུར་དུ་བལྟས་པའི་ཁ་དམར་གདགས་ན་ཐོག་དུ་བབས་
པ་མི་སྲིད་པས། དུས་བསྲིང་སྟེ་རིང་ཐབས་མ་ཡིན་པར་ཐང་ཅིག་གནས་པར་
• 593 •



བྱས་ནས་དེའི་བར་ལ་ལུས་ངག་མ་ཡེངས་པར་གཏམ་ལ་དཔྱད་དེ། ནད་པའི་
ལུས་ཀྱི་རྣམ་འགྱུར་དང་དབྱིབས་ལ་སོགས་པ་ལ་དཔྱད་པར་བྱ་ཞེས་པའོ། །
༤ རྗེས་བཅད་ཀྱི་བརྟག་པ།
བཞི་པ། རྗེས་བཅད་ཀྱི་བརྟག་པ་སྟོན་པ་ནི། རྗེས་བཅད་གཏར་་་་
བསྲེག་སྨན་སྦྱོར་ཅི་བྱས་བཙལ། །རྙེད་པ་ཙམ་གྱིས་ཚ་གྲང་ཕྱོགས་་་་་
མཐུན་རྟོགས། །ཞེས་པའི་དོན། བཅོས་ཁ་སྔར་ཅི་བྱས་ཀྱི་རྗེས་བཅད་ནས་་་
བརྟག་པ་ནི། གཏར་བསྲེག་གང་བྱས། སྨན་སྦྱོར་ཅི་བྱས་བཙལ་བས་དེ་དག་གི་
དོན་རྙེད་པ་ཙམ་གྱིས་ཚ་བ་དང་གྲང་བ་གོ་མ་ལོག་པ་ཕྱོགས་མཐུན་རྟོགས་པར་
འགྱུར་ཏེ། གཏར་བྱས་པ་དང་། སྨན་བསིལ་སྦྱོར་བསྟེན་ནས་ཀྱང་ཐུར་སོང་ན་
གྲང་བ་དང་། མེ་བཙའ་དང་དྲོད་སྨན་བཏང་ནས་ཀྱང་ཐུར་སོང་ན་ཚ་བ་ཡོད་
པར་རིག་པར་བྱ་ཞེས་པའི་དོན་ཏོ། །
༥ བཅུད་ལ་བོར་བ།
ལྔ་པ། བཅུད་ལ་བོར་བ་སྟོན་པ་ནི། བཅུད་ལ་བོར་བ་མི་སྨྲ་མ་་་་་
རྟོགས་ན། །སྒྲོག་ཕྱིར་ངན་པ་མ་བྱ་གདོན་བཅོས་དགོས། །སྨན་གཅིག་
སྦྱར་ན་ཕན་ཞེས་བྱིང་པོར་སྨྲ། །ངང་གིས་མི་ཐུབ་འདི་ན་ཅི་བྱ་འབྱིན།
།ཞེས་པའི་དོན། བཅུད་ལ་བོར་བའི་དོན་ནད་པས་ན་ལུགས་གསལ་པོ་མི་སྨྲ་་་
བས་མ་རྟོགས་ན་ནད་ངོ་མ་ཤེས་ཞེས་སྒྲོགས་སུ་འབྱུང་བའི་ཕྱིར། ཟས་ངན་པ་
མི་བཟའ། སྤྱོད་ལམ་དྲག་ཤུལ་མི་བྱ་སྟེ་གདོན་བཅོས་དགོས་ཤིང་སྨན་གཅིག་
• 594 •



སྦྱར་ན་ཕན་པར་འདུག་ཅེས་གསལ་པོ་མ་ཡིན་པའི་བྱིང་པོར་སྨྲས་ན་ནད་པས་
ངང་གིས་མི་ཐུབ་པར་ （ འདི་ན་ནི་འདུག་ ༽ འདི་ན་ཡི་མི་འདུག ཐབས་ཅི་
འདུག་ཅེས་ཁ་ནས་འབྱིན་པར་འགྱུར། ཞེས་པའོ། །
༦ ཁ་བཅིང་སྟོན་པ།
དྲུག་པ་ཁ་བཅིང་བ་སྟོན་པ་ནི། ཁ་བཅིང་ཞེས་པ་ཁ་ཅིག་ཕྲད་པ་་
དང་། །སྨྲ་བར་བྱེད་པ་སྨོས་པས་ཆུད་བྱས་ཏེ། །ཅི་ན་སྨན་པས་ཤེས་་
འོང་བཤད་མི་དགོས། །གསལ་བར་བརྗོད་པ་སྐྱེ་བ་ངོ་མཚར་སྐྱེ། །ཞེས་
པའི་དོན། ཁ་བཅིང་ཞེས་པ་ནད་པ་མཐོང་འཕྲལ་སྨན་པས་ཁ་མྱུར་བར་མི་བྱ་
སྟེ། ནད་པ་ཅིག་ཕྲད་པ་དང་དེ་མ་ཐག་ན་བའི་ཚུལ་སྨྲ་བར་བྱེད་པས་མགོ་་་་
སྨོས་པས་ཁོང་དུ་ཆུད་པར་བྱ་སྟེ་ཅི་ན་བ་སྨན་པས་ཤེས་ཏེ་འོང་བས་བཤད་ཅི་
དགོས་ཞེས་སྨྲ་ནས། རྩ་ཆུ་བལྟས་ཏེ་ན་ལུགས་གསལ་བར་བརྗོད་པས་ན་ལུགས་
ཞིབ་ཏུ་མ་བཤད་ཀྱང་རྟོགས་པས་སྨན་པ་ལ་སྐྱེ་བོ་ངོ་མཚར་སྐྱེ། ཞེས་པའོ། །
༧ སྤོ་ལ་གདོན་པ།
བདུན་པ། སྤོ་ལ་གདོན་པ་སྟོན་པ་ནི། སྤོ་ལ་གདོན་པ་ཐབས་ཀྱི་་་་༌
རྟོགས་གྱུར་ན། །གཞན་དག་རྩ་ཆུ་ན་ལུགས་མང་བརྟག་དགོས། །ང་་
ལ་མ་ཡིན་གཅིག་ལ་ཁ་དམར་གདགས། །མི་བལྟས་ཙམ་གྱིས་ཆོག་་་་
• 595 •



ཅེས་གྲགས་པ་འབྱུང༌། །ཡང་ན་ཞིབ་ཏུ་དཔྱད་པས་བརྟག་མཁས་ཟེར།
།ཞེས་པའི་དོན། སྤོ་ལ་གདོན་པ་ནི་གོང་དུ་བཤད་པའི་ཐབས་སྣ་ཚོགས་ཀྱིས་་་
ནད་གང་ཡིན་རྟོགས་ཤིང་ངོ་ཤེས་པར་གྱུར་ན། སྨན་པ་གཞན་དག་རྩ་དང་ཆུ་
དང་ན་ལུགས་ལ་སོགས་པ་མང་པོ་ནས་རྟོགས་དགོས་ན་ཡང་། ང་ལ་དེ་ལྟ་་་་
བུའི་བརྟག་ཐབས་དགོས་པ་མིན་ཏེ་སྣ་གཅིག་ཙམ་ལ་བརྟག་པས་ཁ་དམར་་་་་
གདགས་པར་ནུས་སོ། །དེས་ན་ལྕེ་ལ་སོགས་པ་ལ་མིག་བལྟས་པ་ཙམ་དང་སྐད་
དང་འགྲོ་ལུགས་ལ་བལྟས་པ་ཙམ་གྱིས་ཆོག་ཅེས་སྨྲ་ཞིང་ནད་ངོས་ཟིན་པས་ན་
གྲགས་པ་ཆེན་པོ་འབྱུང་བར་འགྱུར་ཞིང་། ཡང་ན་ཤིན་ཏུ་ཞིབ་པར་བརྟག་་་
ཐབས་སྣ་ཚོགས་ཀྱིས་ནད་པ་ལ་རབ་ཏུ་བརྟགས་ཤིང་ལེགས་པར་དཔྱད་པས་
སྨན་པས་ནད་རྟོགས་པ་ལ་མཁས་ཟེར་བའི་སྙན་གྲགས་འབྱུང་བར་འགྱུར་ཞེས་
པའོ། །
༨ ཐབས་འོག་གཞུག་པ།
བརྒྱད་པ། ཐབས་འོག་ཏུ་གཞུག་པ་སྟོན་པ་ནི། ཐབས་འོག་གཞུག་བ་
ཀུན་གྱིས་སྐད་མི་སྟེར། །རྣམ་པའི་ཁ་དམར་གདགས་ལ་རྫོང་ལ་བྲོས། །
དང་པོ་ཟས་སྤྱོད་མི་འཕྲོད་གདོན་གྱིས་རྐྱེན། །རུལ་སྐྱུར་རྗེན་ཟས་་་་་
དྲག་ཤུལ་གནོད་ཅེས་བྱ། །གཉེན་པོ་ཕན་གནོད་མེད་པ་སྙོམས་པ་་་་་
དབོག། །རྫོང་ལ་བྲོས་པ་ནད་དང་སྨན་གྱི་མིང་། །སྔ་མ་མི་གྲགས་མི་
ཤེས་ངོ་མཚར་བརྗོད། །དེ་ཡིས་མ་རྟོགས་གྱུར་ཀྱང་མཁས་ཁྱད་འབྱིན།
• 596 •



།ཞེས་པའི་དོན། ཐབས་འོག་ཏུ་གཞུག་པ་ནི་ཐབས་དེ་རྣམས་ཀུན་གྱིས་བརྟག་་
པར་བྱས་ཀྱང་སྐད་མི་སྟེར་བ་སྟེ་ནད་པས་ཀྱང་སྨྲར་མ་འདོད་ན། ནད་ཀྱི་རྣམ་
པའི་ཁ་དམར་ཅུང་ཟད་གདགས་ལ་རྫོང་ལ་བྲོས་པ་སྟེ་མི་སྨྲ་ཞེས་པ་སྟེ། གཞུང་
ཕལ་ཆེ་བར་རྣམ་པའི་ཁ་དམར་ཞེས་འབྱུང་ཡང་སྨན་པའི་ཁ་དམར་ཟེར་བ་་་
ཡིན་ནམ་བསམ། དེ་དག་རྒྱས་པར་བཤད་པའི་ནང་ནས་ཁ་དམར་གདགས་པ་
ནི། ནད་འདི་དང་པོ་ཟས་སྤྱོད་མི་འཕྲོད་པ་ཟོས་པ་དང་། གདོན་གྱིས་རྐྱེན་་་་་
བྱས་པ་དང་། ཁྱད་པར་དུ་ཁ་ཟས་རུལ་སྐྱུར་དང་། རྗེན་ཟ་བྱས་པ་དང་།
ལུས་ཀྱི་སྤྱོད་ལམ་དྲག་ཤུས་གནོད་ཅེས་བྱ་ལ་གཉེན་པོའི་སྨན་ཡང་ཕན་གནོད་
མེད་པའི་སྙོམས་པ་དབོག་པར་བྱའོ། །རྫོང་ལ་བྲོས་པའི་རྒྱས་བཤད་ནི། རྫོང་ལ་
བྲོས་པ་ཞེས་བྱ་བ་ནད་ཀྱི་ངོ་ཇི་བཞིན་མ་ཟིན་པས་ནད་ཀྱི་མིང་མི་འདྲ་བ་དང་
སྨན་གྱི་མིང་ཡང་སྔ་མ་སྟེ་མ་ཚོར་བའམ་གཞན་ལ་མི་གྲགས་ཤིང་གཞན་གྱིས་མི་
ཤེས་པའི་མིང་ངོ་མཚར་བ་བརྗོད་པས་སྨན་པ་དེ་ཡིས་ནད་མ་རྟོགས་པར་གྱུར་
ཀྱང་གཞན་གྱི་མི་ཤེས་པའི་བཤད་པ་འདུག་ཅེས་མཁས་པའི་ཁྱད་འབྱིན་ཞེས་་
པའོ། །ཅེས་གསུངས་སོ། །ཞེས་པ་ནི། དེ་སྐད་ཅེས་ལེའུ་སྟེ་ཉི་ཤུ་རྩ་ལྔ་པ་་་་་
གསུངས་སོ། །ཞེས་པའོ། ། །
ལེའུ་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས་ངན་གཡོ་སྐྱོན་གྱི་སྒོ་ནས་བརྟག་པའི་ལེའུ་སྟེ་ཉི་
ཤུ་རྩ་ལྔ་པའོ། །ཞེས་པ་སྟེ་ལེའུ་ཉི་ཤུ་རྩ་ལྔ་པ་རྒྱས་པར་བཤད་ཟིན་ཏོ། །
• 597 •



ལེའུ་ཉེར་དྲུག་པ། སྤང་བླང་མུ་བཞི།
ད་ནི་སྤང་བླང་མུ་བཞིར་བརྟག་པའི་ལེའུ་ཉེར་དྲུག་པ་བཤད་པར་བྱ་སྟེ།
དེ་ཡང་ལེའུ་འདི་གསུང་ཞིང་ཉན་པར་གདམས་པ་དང་། གཞུང་དོན་དངོས་་
གཉིས་ལས། དང་པོ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་་་
འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག །ཅེས་པ་སྟེ།
ངན་གཡོ་སྐྱོན་གྱིས་བརྟག་པའི་ལེའུ་གསུངས་ཟིན་པ་དེ་ནས་ཡང་དྲང་སྲོང་་་་་
རིག་པའི་ཡེ་ཤེས་ཀྱིས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་སོ། །
ཀྱི་ཞེས་བོས་ནས། དྲང་སྲོང་ཆེན་པོ་ཉོན་ཅིག་ཅེས་ལེའུ་ཉི་ཤུ་རྩ་དྲུག་པ་ཉན་་་
པར་གདམས་པའོ། །
གཉིས་པ་གཞུང་དོན་དངོས་ལ། མདོར་བསྟན་དང་། རྒྱས་བཤད་་་་་་
གཉིས་ལས་དང་པོ་མདོར་བསྟན་ནི། སྤང་བླང་མུ་བཞིའི་སྒོ་ནས་བརྟག་པ་
ནི། །གས་སླ་གསོ་དཀའ་གསོ་ཙམ་སྤང་བ་བཞི། །ཞེས་པའི་དོན། སྤང་་་
བླང་མུ་བཞིའི་སྒོ་ནས་བརྟག་པའི་ཚུལ་ནི། གསོ་སླ་བ་དང་གསོ་དཀའ་བ་དང་
གསོ་བར་ཙམ་དང་སྤང་བར་བྱ་བ་དང་བཞི་ཞེས་པའོ། །
༡ གསོ་སླ་བ།
དེ་དག་གི་ནང་ནས་གསོ་སླ་བ་གསུམ་སྟོན་པ་ནི། གསོ་སླ་བ་ནི་ཡན་
• 598 •



ལག་ལྡན་པ་དང་། །གང་ཟག་ནད་ཀྱི་སྒོ་ནས་གསོ་སླ་བ། །ཞེས་པའི་་་
དོན། གསོ་སླ་བ་ནི་གསོ་བའི་ཡན་ལག་རྣམས་དང་ལྡན་པ་དང་། གང་ཟག་སྟེ་
མི་རིགས་ཀྱི་སྒོ་ནས་གསོ་སླ་བ་དང་། ནད་ཀྱི་སྒོ་ནས་གསོ་སླ་བ་དང་གསུམ།
ཞེས་པའོ། །
ཡན་ལག་གི་སྒོ་ནས་གསོ་སླ་བ་གསུམ་སྟོན་པ་ནི། ཡན་ལག་སྒོ་ནས་་
གསོ་བ་སླ་བ་ནི། །སྨན་པ་སྨན་དང་ནད་གཡོག་རྣམ་པ་གསུམ། །ཞེས་་
པའི་དོན། གསོ་ཐབས་ཡན་ལག་གི་སྒོ་ནས་གསོ་སླ་བ་སྟོན་པ་ནི། སྨན་པ་་་་
མཁས་པ་དང་། སྨན་འཛོམས་པ་དང་། ནད་གཡོག་མཁས་པ་དང་གསུམ།
ཞེས་པའོ། ། །
དང་པོ་སྨན་པའི་རྒྱས་བཤད་སྟོན་པ་ནི། སྨན་པ་མཁས་པའི་སྟེགས་
ལ་འཛེགས་པ་དང༌། །གཞུང་གི་དོན་ཤེས་ལས་རྣམས་མཐོང་ཞིང་་་་་
གཙང་། །ཞེས་པའི་དོན། དེ་ཡང་སྨན་པ་མཁས་པ་སློབ་དཔོན་གྱི་ལུང་དོན་་་་
ཤེས་པས་སྟེགས་ལ་འཛེགས་པ་དང་གཞུང་གི་དོན་ཤེས་ཤིང་གཏར་བསྲེག་ལ་་་
སོགས་པའི་ལས་རྣམས་མཐོང་ཞིང་གཙང་སྦྲ་དང་ལྡན་པའོ། །
སྨན་གྱི་རྒྱས་བཤད་ནི། སྨན་ནི་ཆོ་ག་ཡོན་ཏན་མང་དུ་ལྡན། །
ཕུན་སུམ་ཚོགས་ཤིང་འཕྲོད་པར་སྦྱོར་བའོ། །ཞེས་པའི་དོན། སྨན་ནི་ཆོ་
ག་མང་པོ་དང་ཡོན་ཏན་མང་དུ་ལྡན་པ་དང་སྨན་དེ་དག་གི་རྒྱུ་ཕུན་སུམ་་་་་་
ཚོགས་ཤིང་ནད་གང་ལའང་འཕྲོད་པ་སྦྱར་བར་བྱའོ། །ཞེས་པའོ། ། །
ནད་གཡོག་གི་རྒྱས་བཤད་ནི། ནད་གཡོག་སྤྲིན་བརྩེ་གཙང་སྦྲ་བློ་་
དང་ལྡན། །ཞེས་པའི་དོན། ནད་གཡོག་ཤེས་པ་སྤྲིན་པ་དང་། ནད་པ་ལ་སྙིང་
• 599 •



བརྩེ་བ་དང་། གཙང་སྦྲ་ཆེ་བ་དང་། བློ་གྲོས་དང་ལྡན་པ་ཞེས་པའོ། ། །
དེ་རྣམས་ཀྱི་མདོར་བསྡུས་ནི། ཡན་ལག་བཅུ་གཉིས་ལྡན་ན་གསོ་་་
བ་སླ། ཞེས་པའི་དོན། ཡན་ལག་སྒོ་ནས་གསོ་བ་སླ་བ་སྨན་པའི་ཡན་ལག་བཞི་
དང་སྨན་གྱི་ཡན་ལག་བཞི་དང་ནད་གཡོག་གི་ཡན་ལག་བཞི་སྟེ་བཅུ་གཉིས་་་
དང་ལྡན་ན་གསོ་བ་སླ། ཞེས་པའོ། །
འདིའི་དོན་ལ། རྒྱས་པར་མདོ་གནས་ལེའུ་དང་པོའི་འགྲེལ་པ་ཟླ་ཟེར་
ལས། སྨན་པ་མཁས་སྟེགས་གཞུང་དོན་ཤེས། ལས་རྣམས་མཐོང་ཞིང་གཙང་བ་
ཡིན། ཞེས་བྱ་བ་ཡིན་ཏེ། དེ་ལ་སྨན་པའི་ཡན་ལག་བཞི་ནི། མཁས་པ་སྟེ་ལས་་
རྣམས་ལ་བྱང་བའོ། །སྟེགས་ནི་རང་གི་མཁན་པོའི་ལུང་གི་དོན་ཤེས་པ་ལས་་་་
བསྟན་བཅོས་ཀྱི་གཞུང་གི་དོན་ཤེས་ཤིང་ཁོང་དུ་ཆུད་པ་གང་ཡིན་པ་དེ་ནི་སྨན་
ལ་མཁས་སྟེགས་གཞུང་དོན་ཤེས། ཞེས་བྱ་བ་ཡིན་ཏེ། ལུང་བརྒྱུད་པ་ལས་་་་་
བསྟན་བཅོས་ཀྱི་དོན་རྟོགས་པ་ཐོབ་པའོ། །ལས་རྣམས་མཐོང་ཞིང་ཞེས་བྱ་བ་
ནི། གང་གི་གསོ་བའི་མཚན་ཉིད་ཅན་གྱི་ལས་མང་པོ་མཐོང་བ་དེ་ནི་ལས་་་་
རྣམས་མཐོང་ཞིང་ཞེས་བྱ་སྟེ། ལན་མང་ཞིང་ནད་པ་སོས་ཞིང་ལས་གོམས་པར་
གྱུར་པའོ། །གཙང་ཞེས་བྱ་བ་ནི་ལུས་དང་ངག་དང་ཡིད་ཀྱི་བྱ་བ་རྣམས་ལ་་་་
སྡིག་པའི་དྲི་མས་མ་གོས་པའོ། །སྨན་ཡང་རྣམ་པ་བཞི་སྟེ། དེ་ནི་སྨན་ནི་ཆོ་ག་
མང་པོ་དང་། ཡོན་ཏན་མང་ལྡན་ཕུན་ཚོགས་འཕྲོད། ཅེས་བྱ་བ་ཡིན་ཏེ། དེ་
ལ་སྨན་གང་ལ་ཆོ་ག་མང་པོ་ཡོད་པ་དེ་ནི་ཆོ་ག་མང་པོ་སྟེ། བཅུད་དབྱུང་ཞིང་
སྐོལ་བ་དང་། ཕྱེ་མ་ལ་སོགས་པར་བྱས་པའི་ནད་རྣམས་སེལ་ནུས་པ་སྟེ། ལན་
ཚ་ལྟར་ཆོ་ག་གཅིག་ཡོད་པ་ནི་མིན་ཏེ། དེ་ནི་ཁ་གཅིག་པུའི་ནང་དུ་དགོས་པ་་
• 600 •



བྱེད་པ་ཡིན་ནོ། །ཡོན་ཏན་མང་ལྡན་ཞེས་བྱ་བ་ནི། སེམས་ཅན་སྲེད་པ་ཐ་དད་
པ་དག་ལ་ལྕི་བ་དང་རྟུལ་བ་ལ་སོགས་པའི་ཡོན་ཏན་མང་པོ་ཡོད་པ་ནི་ཡོན་་་་
ཏན་མང་ལྡན་ནོ། །ཡང་ན་གང་ནད་དུ་མ་དག་གི་ཚོགས་རྣམས་སེལ་བའི་ནུས་
པ་དང་ལྡན་པའོ། །ཕུན་སུམ་ཚོགས་པའི་ནུས་པ་ནི་ཕུན་སུམ་ཚོགས་པའི་ཡོན་
ཏན་དང་ལྡན་པ་ཡིན་གྱི། ཡོན་ཏན་མ་ཚང་བར་གྱུར་པ་མ་ཡིན་པ་སྟེ། ས་་་་་
གཞི་བཟང་པོ་ལས་སྐྱེས་པ་ལ་སོགས་པའོ། །དེ་ཡང་གཞུང་ལས། ས་ཕྱོགས་་་་་
ཆར་མཉམ་སྔགས་པ་ནི། གཞི་མཉམ་ས་བཟང་གཙང་བ་དང་། དུར་ཁྲོད་་་་
མཆོད་རྟེན་ཉེ་འཁོར་དང་། གཡང་ས་གྲོག་མཁར་སྤང་བའོ། །ཞེས་བཤད་པའི་
ས་གཞི་བཟང་པོ་ལས་སྐྱེས་པ་ལ་སོགས་པའི་ཡོན་ཏན་དང་ལྡན་པའོ། །ཡང་ན་
ལེགས་པར་སྨིན་ཅིང་སྦྱར་བ་ལ་སོགས་པའི་ཡོན་ཏན་དང་ལྡན་པའོ། །འཕྲོད་
པ་ནི་སྦྱོར་བར་འོས་པ་སྟེ། གང་གང་ལ་འཕྲོད་ཅིང་འོས་པ་དེ་ལ་སྦྱར་བའོ། །
དེ་ཡང་ནད་དང་ཡུལ་ཕྱོགས་དང་། དུས་དང་གནོད་པ་དང་། གནོད་པ་བྱ་བ་
དང་། ལུས་དང་། ན་ཚོད་དང་། སྟོབས་ལ་སོགས་པ་ཤེས་པར་བྱས་ནས་སྦྱོར་
ཞིང་སྟེར་བ་དག་ནད་པ་དང་ནད་ཀྱི་ཚོད་ལ་དཔག་སྟེ་འཕྲོད་ཅིང་འོས་པ་དང་
ཕན་པར་གྱུར་པའོ། །ནད་གཡོག་གི་ཡོན་ཏན་ཡང་རྣམ་པ་བཞི་སྟེ། ནད་་་་་
གཡོག་རྗེས་བརྩེ་གཙང་སྦྲ་ཅན། སྒྲིན་ཞིང་བློ་དང་ལྡན་པ་ཡིན། ཞེས་བྱ་བ་་་་
ཡིན་ཏེ། རྗེས་སུ་བརྩེ་བ་ཞེས་བྱ་བ་ནི་ནད་པ་ལ་བྱམས་ཤིང་དད་པའོ། །གཙང་
སྦྲ་ཅན་ནི་ལུས་དང་ངག་དང་ཡིད་ཀྱི་ལས་ངན་པས་མ་གོས་པའོ། །སྒྲིན་པ་ནི་
བྱ་བ་ཐམས་ཅད་ལ་(མི་) བཤོལ་ཞིང་བརྩོན་པའོ། །བློ་དང་ལྡན་པ་ནི་བློ་གྲོས་
ཁྱད་པར་ཅན་ཡོད་པ་སྟེ། མཁས་ཤིང་བྱང་བ་ཞེས་བྱ་བའི་དོན་ཏོ། །
• 601 •



གང་ཟག་གི་སྒོ་ནས་གསོ་བ་སླ་བ་སྟོན་པ་ནི། གང་ཟག་ནད་པ་སྐྱེས་
བུ་གཞོན་ཞིང་དུལ། །སྙིང་སྟོབས་ལྡན་ཞིང་སྨན་དཔྱད་བཟོད་པའི་་
ལུས། །རྫས་ཕྱུག་བསྒོ་བ་ཉན་ལ་ཤེས་པར་ནུས། །དྲིས་པའི་ནད་་་་་
རྟགས་ཟློས་མཁས་གསོ་སླའི་ཡུལ། །ཞེས་པའི་དོན། གང་ཟག་ནད་པ་གང་
ཞིག་སྐྱེས་བུ་ན་ཚོད་གཞོན་ཞིང་དུལ་བ་དང་། སྙིང་སྟོབས་དང་ལྡན་ཞིང་སྨན་
དཔྱད་ཀུན་བཟོད་པའི་ལུས་ཅན་རྫས་ཕྱུག་པ་སྟེ་ནོར་དང་ལྡན་ཞིང་སྨན་པས་
ངག་བསྒོ་བ་ཉན་ལ་ཕན་གནོད་འཕྲལ་དུ་ཤེས་པར་ནུས་པ་དང་། དྲིས་པའི་ཚེ་
ནད་རྟགས་རྣམས་ཟློས་མཁས་པ་ནི་གསོ་སླ་བའི་ཡུལ་ཡིན་པའོ། །རྒྱས་པར་་་་་
མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། ནད་པའི་ཡོན་ཏན་ཡང་རྣམ་
པ་བཞི་སྟེ། ནད་པ་ཕྱུག་ཅིང་བསྒོ་བ་ཉན། ཤེས་པར་ནུས་ཤིང་སྙིང་སྟོབས་ལྡན།
ཞེས་བྱ་བ་ཡིན་ཏེ། ཕྱུག་པ་ནི་ནོར་དང་ལྡན་པའོ། །བསྒོ་བ་ཉན་པ་ནི་སྨན་་་་
པའི་དབང་དུ་གྱུར་ཅིང་བསྒོ་བ་ཉན་པའོ། །ཤེས་པར་ནུས་ཞེས་བྱ་བ་ནི། ཅི་་་
ལས་གྱུར་པའི་ནད་ཀྱི་གཞི་ལ་སོགས་པ་ཤེས་པར་ནུས་པ་སྟེ། ན་བའི་ཟས་དང་
སྤྱོད་པ་ལ་སོགས་པ་སྨན་ལ་བརྡ་སྤྲོད་པར་ནུས་ཤིང་ཟས་དང་སྤྱོད་པས་ཇི་ལྟར་
གྱུར་པའི་ལོ་རྒྱུས་སྟོན་པར་ནུས་པའོ། །སྙིང་སྟོབས་དང་ལྡན་པ་ནི་སྨན་དང་་་་
དཔྱད་ཀྱི་བྱ་བ་ལ་སེམས་ཞུམ་པ་མེད་ཅིང་ཕོག་སྙ་ཆེ་ལ་བློ་བརྟན་པའོ། །ཞེས་་
དང་། དེ་ལ་སྨན་ཀུན་བཟོད་པར་ནུས་པའི་ལུས་ཞེས་བྱ་བ་ནི། གང་གི་སྨན་་་་
ཐམས་ཅད་བཟོད་ཅིང་བསྟེན་པར་ནུས་པ་སྟེ། རྣོ་བ་དང་བར་མ་དང་འཇམ་
པའི་ཚུལ་ཡུལ་སྣ་ཚོགས་ནས་སྐྱེས་པ་དང་ཞི་བར་བྱ་བ་དང་། དེ་བཞིན་དུ་་་་
སྦྱང་བ་དང་། དུགས་དང་། ལན་ཚ་ལ་སོགས་པ་བསྟེན་པ་བཟོད་པའོ། །སྐྱེས་
• 602 •



བུ་ཞེས་སྨོས་པ་ནི། བུད་མེད་མ་ཡིན་པ་སྟེ། གང་གི་ཚེ་བུད་མེད་དག་ཏུ་སྡར་
ཞིང་བློ་དང་མི་ལྡན་པ་ཡིན་པས། ཇི་སྐད་བཤད་པའི་ནད་པའི་ཡོན་ཏན་དང་
མི་ལྡན་པ་ཡིན་ལ། དེ་ནི་ཤིན་ཏུ་གཞོན་ཤ་ཅན་ཡིན་པས། སྨན་རྣོན་པོ་བསྟེན་
པ་མི་བཟོད་པ་ཡིན་ནོ། ། གཞོན་ཞིང་ཞེས་བྱ་བ་ནི་ལང་ཚོ་ལ་གནས་ཤིང་་་་་་
གཞོན་པ་ཉིད་ཅེས་བྱ་བའི་དོན་ཏོ། །བདག་ཉིད་ཐུལ་ཞེས་བྱ་བ་ནི་སྐམ་ཞིང་
ཆགས་པ་མ་ཡིན་པ་སྟེ། གང་གི་ཡུལ་འདོད་པ་མངོན་པར་སྤངས་པ་དག་་་་་
བདག་ཉིད་ཐུལ་བའོ། །ཞེས་བཤད།
ནད་ཀྱི་སྒོ་ནས་གསོ་སླ་བ་ནི། རྒྱུ་ནི་སྔར་ཚུལ་མཚན་ཉིད་ཆུང་བ་་
དང་། །གནོད་བྱ་ཡུལ་དུས་རང་བཞིན་མི་མཚུངས་དང་། །གནོད་་་་
མེད་ལན་ཅིག་རྐྱང་པ་གསར་གསོ་སླ། །འོན་ཀྱང་རིམས་ལ་ཡུལ་དུས་
མཚུངས་པ་དང་། །ཆུ་འགགས་ནད་ལ་གནོད་བྱ་མཉམ་པ་དང༌། །
ཁྲག་སྐྲན་རྙིང་པ་གསོ་བ་སླ་ཞེས་བྱ། །ཞེས་པའི་དོན། ནད་ཀྱི་སྒོ་ནས་གསོ་
སླ་བའི་ཕྱིར་བསྟན་ན། རྒྱུ་ནི་ནད་ཀྱི་གཞི་དང་། སྔར་དང་པོར་བྱུང་བའི་ནད་
ཀྱི་ཚུལ་དང་མཚན་ཉིད་ནི་ནད་རྟགས་ཏེ། དེ་དག་རྣམས་ཆུང་བ་དང་།
གནོད་བྱ་དང་། ཡུལ་དང་། དུས་དང་། རང་བཞིན་མི་མཚུངས་པ་དང་ཞེས་པ་
སྟེ། འདི་དག་གི་དོན་ཡང་། རྒྱས་པར་མདོ་གནས་ལེའུ་དང་པོའི་འགྲེལ་པ་ཟླ་
ཟེར་ལས། དེ་ལ་དེ་རྣམས་མཚུངས་པ་མ་ཡིན་པ་ནི་དཔེར་ན་གནོད་པར་བྱ་བ་
རྐང་དང་ཚིལ་ལ་སོགས་པ་དང་། ཤིན་ཏུ་རླན་ཆེ་བའི་ཡུལ་དང་། གྲང་བའི་་་
དུས་དང་ནད་པའི་རླུང་གི་རང་བཞིན་དེ་ལ་མཁྲིས་པ་འཁྲུགས་པར་གྱུར་པ་ན་
གསོ་སླ་བ་ཡིན་ནོ། །གནོད་པར་བྱ་བ་མཚུངས་པ་ཡིན་པ་ནི། དཔེར་ན་བད་་་་
• 603 •



ཀན་མཚན་ཉིད་གྲང་བས་ཁྲག་དྲོ་བ་ལ་གནོད་པ་ཡིན་ནོ། །ཡུལ་མཚུངས་མིན་
ནི་དཔེར་ན་རླན་ཅན་ཤིང་རྩི་མོད་པའི་ཡུལ་དུ་མཁྲིས་པ་སྐྱེས་པའོ། །དུས་་་་་
མཚུངས་པ་མིན་པ་ནི། དཔེར་ན་སྟོན་ཁའི་དུས་བད་ཀན་སྐྱེས་པའོ། །རང་་་་
བཞིན་མཚུངས་པ་མིན་པ་ནི་དཔེར་ན་མཁྲིས་པའི་རང་བཞིན་ཅན་ལ་བད་་་་་
ཀན་གྱི་ནད་སྐྱེད་པ་ལྟ་བུའོ། །ཞེས་བཤད། བླ་གཉན་གྱི་ནད་ཀྱི་གནོད་པ་་་
མེད་པ་དང་ཉེས་པ་གང་དག་ལན་ཅིག་སྟེ་ལུས་ཀྱི་ཕྱི་རོལ་ལམ་ནང་ངམ་བར་་
མ་སྟེ། ལན་ཅིག་ལ་རྐྱང་པ་གནས་པ་དང་གསར་པ་གསོ་བ་སླ་ཞེས་པའོ། །འོན་
ཀྱང་གསོ་སླ་བའི་བྱེ་བྲག་ནི་རིམས་ཀྱི་ནད་ལ་ཡུལ་དང་དུས་མཚུངས་པ་གསོ་སླ་
ཞེས་པ་སྟེ། ཕྱི་རོལ་གྱི་ཡུལ་ཚ་བའི་དུས་ཡིན་པ་དང་ནང་དུ་ཁྲག་མཁྲིས་ཀྱི་་་་
ཡུལ་དུ་བབ་པ་ཚ་བ་དང་དུས་མཚུངས་ཤིང་གྲང་བ་དང་མ་འདྲེས་པས་གསོ་སླ་
ཞེས་པའོ། །ཆུ་འགགས་ཀྱི་ནད་ལ་གནོད་བྱ་མཉམ་པ་ཞེས་བྱ་སྟེ། དྲི་མ་དང་་
དུས་མཉམ་དུ་འགགས་ན་ནི་རུ་ཧས་དྲི་མ་འགགས་པ་སྦྱང་པ་ན་ཆུ་ཡང་དུས་་
ལ་འབྱུང་བས་གསོ་བ་སླ་བ་དང་ཁྲག་སྐྲན་རྙིང་པ་ཡང་གསོ་བ་སླ་ཞེས་བྱ་བ་་་
ཡིན་ནོ།།
༢ གསོ་དཀའ་བ།
གཉིས་པ། གསོ་དཀའ་བ་སྟོན་པ་ནི། གསོ་དཀའ་བ་ནི་སླ་བ་དེ་་་་་
དག་འདྲེས། །ཐབས་མང་ཡུན་རིང་གསོ་བ་དགོས་པའོ། །ཞེས་པའི་དོན།
གསོ་དཀའ་བ་ནི་གསོ་སླ་བའི་རྣམ་པ་དེ་དག་སྣ་ཚོགས་སུ་འདྲེས་པ་དང་སྨན་་་
• 604 •



པ་ཡུན་རིང་དུ་བསྟེན་དགོས་པ་དང་གཏར་བསྲེག་ལ་སོགས་པའི་ཐབས་མང་་་
པོ་ཡུན་རིང་དུ་བསྲིང་བ་ལས་གསོ་བར་བྱ་དགོས་པ་ནི་གསོ་དཀའ་ཞེས་པའོ། །
འདི་དག་གི་དོན་རྒྱས་པར། མདོ་གནས་ལེའུ་དང་པོའི་འགྲེལ་པ་ཟླ་་་
ཟེར་ ལས། གསོ་དཀའ་བའི་ནད་བཤད་པ་ནི། ནད་ནི་མཚོན་སོགས་ཀྱིས་་་་་་
གདབ་ཅིང༌། གསོ་བར་དཀའ་ཞིང་དེ་ལས་འདྲེས། ཞེས་བྱ་བ་ཡིན་ཏེ། ནད་་་
གང་མཚོན་ལ་སོགས་པས་སྒྲུབ་ཅིང་། གདབ་དགོས་པ་དེ་ནི་གསོ་དཀའ་ཞིང་
བཟློག་པར་དཀའ་བ་ཡིན་པས། ཐབས་མང་པོ་དང་ཡུན་རིང་པོས་གསོ་བ་་་་
དགོས་པ་ཡིན་ནོ། །དེ་ཡང་གཞུང་ལས། གསོ་དཀའ་བ་ལ་དཀའ་བ་དང་། །
ཐབས་མང་ཡུན་ནི་རིང་པོས་སོ། ཞེས་བཤད་པ་ཡིན་ནོ། །སོ་ལ་སོགས་པའི་་་་
སྒྲས་ནི་ནས་ཚིགས་ཁྲུས་པའི་ཁུ་བས་བསྐུ་བ་དང་། （ ཐལ་བ་ཟེར་བ་འདུག）
མེ་གདབ་པ་དང་། དུགས་ཀྱིས་བསྐུ་བ་ལ་སོགས་པས་བསྡུའོ། །དེ་ལ་འདྲེས་་་
ཞེས་བྱ་བ་ལ། དེ་ལས་ཞེས་པ་ནི་སྔར་བཤད་པའི་གསོར་རུང་བའི་མཚན་མ་
ལས་ནད་གང་འདྲེས་པ་གཅིག་བྱུང་ན་དེ་ལས་གསོ་བར་དཀའ་བ་ཡིན་ནོ། །དེ་
ལ་དེ་ལས་འདྲེས་པའི་མཚན་ཉིད་ལས་འདྲེས་པའི་མཚན་ཉིད་ནི་སྔར་བཤད་
པའི་གསོ་སླ་བའི་མཚན་ཉིད་ལས། འདྲེས་ཤིང་གཉིས་སམ་གསུམ་ཚོགས་པར་
གནས་པ་སྟེ། དཔེར་ན་གཞོན་པ་ན་ཡང་བདག་ཉིད་ཐུལ་བ་དང་། དབང་པོ་
ཐུལ་བ་ཡིན་ཡང་ནད་གནད་ཀྱི་གནས་སུ་སོང་བ་དང་། སྨན་ཐམས་ཅད་་་་་་
བཟོད་པར་ནུས་པའི་ལུས་དང་ལྡན་ཡང་རྒས་པ་དང་། གལ་ཏེ་གཞོན་དུ་ཟིན་
ཀྱང་སྨན་ཐམས་ཅད་ཀྱི་བཟོད་པར་མི་ནུས་པའོ། །དེ་ལྟར་ན་ཕྱོགས་འདིས་་་་་
ཐམས་ཅད་ལ་བསྒྲེ་བར་བྱའོ། །ཞེས་བཤད།
• 605 •



༣ གསོ་བ་ཙམ།
གསུམ་པ། གསོ་ཙམ་བསྟན་པ་ནི། དེ་ལས་གོ་ལྡོག་གྱུར་ལ་གོམས་
ཕན་ཉིད། །ཚེ་ཡི་ལྷག་མ་ལུས་སྲིད་གསོ་བ་ཙམ། །ཞེས་པའི་དོན། གསོ་
བའི་ཡན་ལག་དེ་དག་ལས་གོ་ལྡོག་པར་གྱུར་ལ་ཞེས་པ་སྟེ། སྨན་པ་མཁས་པ་
ལས་གོ་ལྡོག་སྟེ། མི་མཁས་པ་དང་། དེ་བཞིན་དུ་སྨན་གྱི་ཆོ་ག་ཕུན་སུམ་ཚོགས་
པ་མིན་པ་དང་། ནད་གཡོག་ཡིད་དུ་མ་བབ་པ་དང་། སྨན་དཔྱད་མི་བཟོད་་་་
པའི་ལུས་སུ་གྱུར་པ་ལ་སོགས་པ་གསོ་བའི་ཡན་ལག་ཕུན་སུམ་ཚོགས་པ་ལས་གོ་
ལྡོག་པ་གསོ་བ་ཤིན་ཏུ་དཀའ་ན་ཡང་ཟས་སྨན་ལ་སོགས་པ་གོམས་པར་བསྟེན་
པས་ཕན་པ་ཉིད་ནི་ཚེ་ཡི་ལྷག་མ་ལུས་པ་སྲིད་པས་གསོ་བར་བྱ་བ་ཙམ་ཞེས་་་་་
པའོ། ། །
མདོ་གནས་ལེའུ་དང་པོའི་འགྲེལ་པ་ཟླ་ཟེར་ལས། ཚེ་ཡི་ལྷག་མ་ལུས་ཀྱི་
འཚོ། གོ་ལྡོག་པ་ལ་གོམས་པ་ཉིད། ཅེས་བྱ་བ་ཡིན་ཏེ། ཕྱིན་ཅི་ལོག་པ་རྣམ་པ་
མང་པོ་སྒྲུབ་པར་བྱ་བའི་གསོ་བའི་ཐབས་དང་མི་མཐུན་པར་གྱུར་ལ། ཚེ་ཡི་་་
ལྷག་མ་ནི་མ་ཟད་པས་ནད་ཀྱིས་གསོད་པར་མི་ནུས་པ་དག་ལ་ནི། ཁ་ཟས་དང་
སྤྱོད་ལམ་ཕན་པ་དག་གིས་རེ་ཞིག་གསོ་ཞིང་འཚོ་བ་ཙམ་དུ་བྱ་བའི་དེས་ཡོངས་
སུ་སྤང་བར་མི་བྱའོ། །འདི་དང་ཡོངས་སུ་སྤང་བར་བྱ་བའི་ནད་ཀྱི་ཁྱད་པར་་་
ནི་འདི་ཙམ་ཞིག་ཡོད་དེ་འདི་ལ་ནི་ཚེ་ལྷག་མ་ཙམ་ཞིག་ཡོད་པས་རེ་ཞིག་སྤང་
བར་མི་བྱ་བ་ཡིན་གྱི། མཚན་ཉིད་གཞན་ཐམས་ཅད་ནི་ཕལ་ཆེར་མཐུན་པ་་་་
• 606 •



ཡིན་ཏེ། གོ་ལྡོག་ཅེས་བྱ་བ་ནི་གང་ཞིག་གོ་ལྡོག་པ་ཡིན་ཞེ་ན་འདས་མ་ཐག་་་་
པའི་རང་བཞིན་གསོ་སླ་བ་ལས་ལྡོག་པའོ། །གོམས་པ་ནི་ཡང་ནས་ཡང་དུ་བྱ་་
ཞིང་བསླབ་པ་སྟེ། དེ་བས་ན་ཕན་པའི་ཁ་ཟས་དང་སྤྱོད་ལམ་གྱིས་གསོ་བར་་་་
བྱའོ། །དེ་ཡང་གསོ་བས་བདེ་བ་ཅུང་ཟད་སྐྱེད་ཅིང་། ཡང་རྒྱུ་ཅུང་ཟད་ཀྱིས་་་
འཕེལ་བར་འགྱུར་རོ། །ཞེས་བཤད།
༤ སྤང་བར་བྱ་བ།
བཞི་པ། སྤང་བར་བྱ་བ་སྟོན་པ་ནི། སྤང་བར་བྱ་ལ་གསོ་ཐབས་་་་
ཡོད་མེད་གཉིས། །ཞེས་པ་སྟེ། སྨན་པས་ནད་པ་སྤང་བར་བྱ་བ་ལ་གས་་་་་
ཐབས་ཡོད་པས་སྤང་བར་བྱ་བ་དང་། གསོ་ཐབས་མེད་པས་སྤང་བར་བྱ་བ་་་
གཉིས་ཞེས་པའོ། གསོ་ཐབས་མེད་པས་སྤང་བར་བྱ་བ་སྟོན་པ་ནི།
གསོ་ཐབས་མེད་པས་སྤང་བར་བྱ་བ་ནི། །ཤིན་ཏུ་ཕྱིན་ཅི་ལོག་
དང་འཆི་ལྟས་སྣང་། །སྲོག་གཅོད་ནད་དགུས་དེ་ལུས་བཟུང་བ་སྤང་།
།ཞེས་པའི་དོན། གསོ་ཐབས་མེད་པའི་ནད་པ་སྤང་བར་བྱ་བ་སྟོན་པ་ནི། གསོ་
བ་ཙམ་གྱི་ཚུལ་ལས་ཀྱང་ཤིན་ཏུ་ཕྱིན་ཅི་ལོག་ཏུ་གྱུར་པ་དང་། ངེས་པའི་འཆི་
ལྟས་སྣང་བ་དང་། སྲོག་གཅོད་ཀྱི་ནད་དགུ་པོ་གང་ཡང་རུང་བས་ནད་པ་དེའི་
ལུས་བཟུང་བ་སྤང་བར་བྱ་ཞེས་པའོ། ། །
ཕྱིན་ཅི་ལོག་གི་དོན་རྒྱས་པར་ནི། མདོ་གནས་ལེའུ་དང་པོའི་འགྲེལ་པ་
ཟླ་ཟེར་ལས། གང་ཤིན་ཏུ་ཕྱིན་ཅི་ལོག་ལ་གནས་ཞེས་བྱ་བ་ཡིན་ཏེ། ནད་གང་
• 607 •



གསོ་བ་ཙམ་གྱི་ཚུལ་ལས་ཀྱང་ཤིན་ཏུ་ཕྱིན་ཅི་ལོག་པར་གནས་པ་དང་། བྱ་བའི་
ལས་ཀྱི་ལམ་ཐམས་ཅད་ལས་འདས་ཤིང་ནད་རྐང་དང་ཁུ་ཆུ་ལ་སོགས་པ་ལུས་
ཟུངས་ཤིན་ཏུ་གཏིང་རིང་བར་ཞེན་པ་གནད་དང་ཚིགས་ཀྱི་ནང་དུ་ཞེན་པ་དེ་
ནི་བཅོས་པའི་ཐབས་མེད་ཅིང་གསོ་བར་མི་ནུས་པ་ཡིན་ནོ། །དེ་བཞིན་དུ་་་་
འདོད་པ་ལ་སོགས་པ་བྱེད་པ་ཡང་གསོར་མི་རུང་བ་ཉིད་དེ། འདོད་པ་ནི་ཡུལ་
རྣམས་ལ་ལྷག་པར་ཆགས་ཞིང་ཞེན་པའོ། །རྨོངས་པ་ནི་སེམས་དང་བྲལ་ཞིང་་
དྲན་པ་ཉམས་ལ་མི་ཤེས་པར་གྱུར་པའོ། །ཁྲོས་པ་ནི་གནས་དང་མལ་ལ་སོགས་
པ་གང་དུ་ཡང་མི་དགའ་ཞིང་སེམས་ལྡོག་པའོ། །བྱེད་པ་ཞེས་བྱ་བ་ནི་གང་དེ་་་
ལྟར་བྱེད་པ་དེ་ཡང་བཅོས་པའི་ཐབས་མེད་པ་ཡིན་ནོ། །ཞེས་བཤད།
སྲོག་གཅོད་ཀྱི་ནད་དགུ་གང་ཞེ་ན། ཡོངས་གཏད་རྒྱུད་ལས། བརྒྱ་དང་
རྩ་གཅིག་གཞན་དབང་སྔོན་གྱི་ལས། བཅོས་ཀྱང་མི་ཐུབ་འཆི་བའི་ནད་ཡིན་་་་
པས། དེ་ཡང་བསྡུ་ན་སྲོག་གཅོད་ནད་དགུར་འགྱུར། ཚ་བ་ལ་ནི་འདས་དང་མ་
འདས་གཉིས། དཔེར་ན་མེ་ལོང་ཐབ་ཏུ་བཅུག་པ་འདྲ། མ་ཞུ་ཆུས་སླེབ་ཞུ་ན་
དེ་མི་བཟློག གྲང་བ་གཏིང་ནས་འཁར་དང་མ་འཁར་གཉིས། དཔེར་ན་ལྡུམ་
བུ་དང་ནི་སྡོང་རྒན་འདྲ། དང་པོ་བཙོ་སླ་གཉིས་པ་ཚོས་མི་འགྱུར། རླུང་ནད་
སྲོག་རྟེན་ཆད་དང་མ་ཆད་གཉིས། དཔེར་ན་རྐོན་པ་ནང་གི་བྱ་དང་འདྲ། མ་་་
ཤོར་ཟིན་དང་ཤོར་ན་ཟིན་པ་མེད། ཟུངས་ཟད་ནད་ལ་དེ་སྲོག་གནས་པ་སྟེ།
དཔེར་ན་རྨང་གིས་མ་ཐུབ་རྩིག་པ་འདྲ། རྣམ་པར་འཚེ་བ་གདོན་གྱིས་བླ་ཁྱེར་
བས། དཔེར་ན་རྒྱུ་མ་ཕུག་པའི་མི་དང་འདྲ། འཚོ་བའི་ཚེ་ལས་བསོད་ནམས་་
གསུམ་ཟད་ན། དུས་ལ་བབ་པ་སུས་ཀྱང་བཅོས་སུ་མེད། ནད་གྲོལ་རྩར་ཞུགས་
• 608 •



ནམ་གཞུག་ཆར་པ་འདྲ། གཤེད་དུ་བབ་པ་ཚ་གྲང་གཉིས་འདོམ་པས། གཅིག་
བཅོས་གཅིག་སྐྱེས་གཉེན་པོ་ཀུན་མི་ལེན། དཔེར་ན་ཐག་ཆོད་མི་ལ་གྲོས་་་་
འདེབས་འདྲ། སྦྱོར་བ་མཚུངས་དང་རྒྱུ་རྐྱེན་གཉེན་པོ་ལོག། དུག་ཟིན་མི་ལ་་་་
བཙན་དུག་བླུད་པ་འདྲ། གནད་དུ་བབ་པ་སྲོག་གནས་བཅོམ་པ་སྟེ། སྲོག་རྩ་་་
ཆད་པ་བཅོས་ཐབས་ཅི་ལ་རྙེད། གྲོས་ཁ་བཙན་པོ་དགྲ་ལ་ཤོར་བ་འདྲ། ཞེས་
པ་ལྟར་རོ། །
གསོ་ཐབས་ཡོད་ཀྱང་སྤང་བར་བཤད་པ་སྟོན་པ་ནི། རྒྱལ་པོ་དགེ་་་
བའི་བཤེས་དང་འགྲོ་ལ་སྡང༌། །སྨན་པས་བྱས་པ་མི་གཟོ་བརྙས་པར་
བྱེད། །བྲེལ་དང་འབྱོར་པ་མི་ལྡན་ཉན་མི་བཏུབ། །ཚེ་ཟད་མྱ། ངན་་་
ལ་བསྟན་པ་བཤིག། །སྐྱེ་བོའི་ཡ་ཁ་ངན་པ་འབྱུང་བའི་ཕྱིར། །གསོ་་་་
ཐབས་ཡོད་ཀྱང་སྤང་བར་བཤད་པ་ཡིན། །ཞེས་པའི་དོན། ནད་པ་དེ་་་
དག་ཡུལ་གྱི་རྒྱལ་པོ་དང་དགེ་བའི་བཤེས་གཉེན་ལ་མི་གུས་པ་དང་། འགྲོ་བ་་
ཕལ་པོ་ཆེ་ལ་སྡང་བ་དང་། སྨན་པས་ཕན་པར་བྱས་པ་དྲིན་དུ་མི་གཟོ་ཞིང་་་
བརྙས་པ་བྱེད་པ་དང་། ཧ་ཅང་བྲེལ་བ་ལ་མངོན་པར་ཕྱོགས་པས་དེ་དག་ལ་་་
སེམས་ཞེན་པ་དང་གསོ་བའི་ཡན་ལག་གི་འབྱོར་པ་དང་མི་ལྡན་པ་དང་། ནད་
པའི་ཟས་སྤྱོད་སོགས་སྨན་པས་བསྒོ་བ་སྟེ་ངག་ལ་ཉན་དུ་མི་གཏུབ་པ་དང་།
ཚེ་ཟད་པ་དང༌། མྱ་ངན་ལ་ཧ་ཅང་མནན་པ་དང་ཁྱད་པར་དུ་བསྟན་པ་བཤིག་
པའི་ལས་བྱེད་པ་དེ་དག་ནད་པ་ཡིན་ཡང་གསོ་བར་བྱེད་པ་ནི་ཤིན་ཏུ་ཡང་མི་
རིགས་ཞེས་སྐྱེ་བོའི་ཚོགས་ཀྱི་ཡ་ཁ་སྟེ་གཏམ་ངན་པ་སྒྲོགས་སུ་འབྱུང་བའི་ཕྱིར་
ན་གསོ་ཐབས་ཡོད་ཀྱང་དེ་དག་ནི་སྤང་བར་བཤད་པ་ཡིན། ཞེས་པའོ། །ཅེས་
• 609 •



གསུངས་སོ། །ཞེས་པ་ནི་དེ་སྐད་ཅེས་ལེའུ་ཉེར་དྲུག་པ་གསུངས་སོ། །ཞེས་པའོ།།
ལེའུ་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་་་
མན་ངག་གི་རྒྱུད་ལས་སྤང་བླང་མུ་བཞིར་བརྟག་པའི་ལེའུ་སྟེ་ཉི་ཤུ་རྩ་
དྲུག་པའོ། །ཞེས་པ་སྟེ་ལེའུ་ཉི་ཤུ་རྩ་དྲུག་པ་བཤད་ཟིན་ཏོ། །གནས་བརྒྱད་པ་
ངོས་བཟུང་རྟགས་ཀྱི་གནས་ལེའུ་གསུམ་གྱི་བདག་ཉིད་ཅན་གྱི་རྒྱ་ཆེར་འགྲེལ་་
པ་ལེགས་པར་བཤད་ཟིན་ཏོ། །
གསོ་བྱེད་ཐབས་ཀྱི་གནས།
ད་ནི་གནས་དགུ་པ་གསོ་བྱེད་ཐབས་ཀྱི་གནས་བསྟན་པའི་ལེའུ་ཉི་ཤུ་རྩ་
བདུན་པ་བཤད་པར་བྱ་སྟེ། དེ་ཡང་གསོ་བྱེད་ཐབས་ཀྱི་གནས་ཀྱི་ལེའུ་འདི་་་
རྣམས་ཞུ་བ་དང་། ཞུས་ལན། གཞུང་དོན་དངོས་དང་གསུམ་ལས། དང་པོ་ཞུ་
བ་ནི། དེ་ནས་ཡང་དྲང་སྲོང་ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ། །
ཀྱི་སྟོན་པ་དྲང་སྲོང་རིག་པའི་ཡེ་ཤེས་ལགས། གསོ་བྱེད་ཐབས་ཀྱི་་་་
གནས་ལ་ཇི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོས་
བཤད་དུ་གསོལ། ཞེས་པ་སྟེ་སྤང་བླང་མུ་བཞིར་བརྟག་པའི་ལེའུ་གསུངས་་་་
ཟིན་པའི་སྐབས་དེ་ནས་དྲང་སྲོང་ཡིད་ལས་སྐྱེས་ཀྱིས་སླར་ཡང་འདི་སྐད་ཅེས་
ཞུས་སོ། །ཀྱེ་ཞེས་སྙན་གསན་ཕབ་ནས། སྟོན་པ་དྲང་སྲོང་རིག་པའི་ཡེ་ཤེས་་་་
ལགས། གསོ་བྱེད་ཐབས་ཀྱི་གནས་ལ་བདག་གིས་ཇི་ལྟར་བསླབ་པར་བགྱི།
• 610 •



འཚོ་མཛད་སྨན་པའི་རྒྱལ་པོ་ཆེན་པོས་བཤད་དུ་གསོལ་ཞེས་པའོ། ཞེས་ཞུས་
པས། ཞེས་པ་ནི་མཚམས་སྦྱོར་གྱི་ཚིག་གོ། །
གཉིས་པ། ཞུས་ལན་ནི། སྟོན་པས་གསུངས་པ། ཀྱི་དྲང་སྲོང་ཆེན་
པོ་ཉོན་ཅིག ཅེས་པའི་དོན། སྟོན་པས་དྲང་སྲོང་ཡིད་ལས་སྐྱེས་ལ་འདི་སྐད་
ཅེས་གསུངས་སོ། །ཀྱེ་ཞེས་བོས་ནས། དྲང་སྲོང་ཆེན་པོ་ཉོན་ཅིག ཅེས་ལེའུ་ཉི་
ཤུ་རྩ་བདུན་པ་ཉན་པར་གདམས་སོ། ། །
གསུམ་པ། གཞུང་དོན་དངོས་ལ་མདོར་བསྟན་དང་། རྒྱས་བཤད་་་་་་
གཉིས། མདོར་བསྟན་ནི། ནད་དེ་རྟོགས་ནས་ཇི་ལྟར་བཅོས་པའི་ཕྱིར།
གསོ་བར་བྱེད་པ་ཐབས་ཀྱི་གནས་བསྟན་པ། །དེ་ལ་གསོ་བའི་ཚུལ་་་་
དང་གསོ་ཐབས་གཉིས། །ཞེས་པའི་དོན། ནད་ཀྱི་རིགས་གང་ཡིན་པ་དེ་་་་
རྣམས་བརྟག་ཐབས་ཀྱིས་ངོས་འཛིན་ཅིང་རྟོགས་ནས་དེའི་གཉེན་པོས་ཇི་ལྟར་
བཅོས་པའི་ཕྱིར་དུ་གསོ་བར་བྱེད་པ་ཐབས་ཀྱི་གནས་དགུ་པ་བསྟན་པ་ནི།
གསོ་བར་བྱེད་པའི་ཐབས་ཀྱི་རིམ་པ་དེ་ཉིད་ལ་ཡང་གསོ་བའི་ཚུལ་དང་གས་་་
བའི་ཐབས་གཉིས་ཞེས་པའོ། །
དང་པོ། གསོ་བའི་ཚུལ་གྱི་མདོར་བསྟན་ནི། དང་པོ་ནད་ཀྱི་གསོ་་་་
ཚུལ་སྟོན་པ་ནི། ནད་ལ་གསོ་ཐབས་དཔག་ཏུ་མེད་མོད་ཀྱང་། །གསོ་་
ཚུལ་མེད་ན་མུན་པའི་མདའ་འཕེན་འདྲ། །དེ་ལ་གསུམ་སྟེ་སྤྱིའི་གསོ་
ཚུལ་དང་། །བྱེ་བྲག་པ་དང་ཁྱད་པར་གསོ་ཚུལ་ལོ། །ཞེས་པའི་དོན།
གསོ་ཚུལ་གསོ་ཐབས་གཉིས་ཀྱི་དང་པོ་ནད་རྣམས་ཀྱི་གསོ་བའི་ཚུལ་མདོར་་་་་
བསྟན་པ་ནད་ལ་གསོ་བའི་ཐབས་སམ་མན་ངག་དཔག་ཏུ་མེད་པ་ཡོད་ཀྱང་་་་་
• 611 •



གསོ་བའི་ཚུལ་འདི་ལྟ་བུ་གཅིག་མེད་ན། མུན་པའི་ནང་དུ་མདའ་འཕེན་པ་་་་
དང་འདྲ་བ་དང་། ནད་ཀྱི་ཐོག་དུ་གཉེན་པོ་མི་ཕོག་ཅེས་པའོ། །གསོ་ཚུལ་དེ་་
ཉིད་ལ་ཡང་རྣམ་པ་གསུམ་སྟེ། སྤྱིའི་གསོ་ཚུལ་དང་། བྱེ་བྲག་གི་གསོ་ཚུལ་དང་།
ཁྱད་པར་གྱི་གསོ་ཚུལ་ལོ། །ཞེས་པའོ། །
ལེའུ་ཉེར་བདུན་པ། གསོ་ཚུལ་སྤྱིར་བསྟན་པ།
༡ སྤྱིའི་གསོ་ཚུལ།
གཉིས་པ་རྒྱས་པར་བཤད་པ་ལ་གསུམ་གྱི་དང་པོ་ནི། དང་པོ་ཇི་ལྟར་
གསོ་དང་གང་གིས་གསོ། །སོས་པའི་ཚད་དང་རྣམ་པ་གསུམ་དུ་བསྟན།
།ཞེས་པ་སྟེ། དང་པོ་སྤྱིའི་གསོ་ཚུལ་ལ་ཡང་ཇི་ལྟར་གསོ་བ་དང་། གང་གིས་་་་་
གསོ་བ་དང་། སོས་པའི་ཚད་རྣམ་པ་གསུམ་དུ་མདོར་བསྟན། ཞེས་པའོ། །
༡ ཇི་ལྟར་གསོ་བ།
སྤྱིའི་གསོ་ཚུལ་ལ་ཡང་གསུམ་གྱི་དང་པོ་ཇི་ལྟར་གསོ་བའི་རྒྱས་
བཤད་སྟོན་པ་ནི། དང་པོ་རླུང་ལ་སོགས་པ་ཇི་སྙེད་ནད། །རང་་་་
གནས་གསོག་པའི་དུས་སུ་བསལ་བར་བྱ། །ལངས་ཤིང་རྒྱས་ནས་ནད་
གཞན་འཁྲུགས་བྱེད་ཕྱིར། །གཞན་ལ་གནོད་པ་མེད་པའི་སྦྱོར་བས་་་
གསོ། །ནད་གཞན་སྐྱེས་ན་ནད་སྟོབས་གང་ཆེ་བཅོས། །ཞེས་པའི་དོན།
གསོ་ཚུལ་གསུམ་གྱི་དང་པོ་རླུང་ལ་སོགས་པ་ཉེས་གསུམ་ཇི་སྙེད་པའི་ནད་རང་
གི་གནས་སུ་གསོག་པའི་དུས་སུ་བསལ་བར་བྱ་བ་ཡིན་གྱིས་དུས་དེར་མ་བསལ་
• 612 •



ན་ནད་ལངས་ཤིང་རྒྱས་ནས་གཞན་དུ་སོང་སྟེ། ནད་གཞན་འཁྲུགས་པར་བྱེད་
པའི་ཕྱིར་ལངས་པ་སྟེ། ཞི་བར་བྱ་ཞིང་ནད་གཞན་ལ་གནོད་པ་མེད་པའི་སྦྱོར་
བས་གསོ་བར་བྱ་ཞིང་ནད་གཞན་སྐྱེས་པར་གྱུར་ན་ནད་སྟོབས་གང་ཆེ་བ་ཐོག་
མར་བཅོས་པར་བྱ་ཞེས་པའོ། །
འདིའི་སྐབས་སུ་རྒྱས་པར་མདོ་གནས་ལེའུ་བཅུ་གསུམ་པའི་འགྲེལ་པ་
ཟླ་ཟེར་ལས། དབྱར་སྟོན་ཐ་ཆུང་དཔྱིད་ཟླ་འབྲིང་། ཐུན་མོང་དུས་སུ་རིམ་་་་
བཞིན་དུ། སོས་ཀ་དབྱར་དང་དགུན་གསོག་པའི། རླུང་སོགས་ནད་ནི་མྱུར་དུ་
བསལ། ཞེས་བྱ་བ་ལ་སོགས་པ་ཡིན་ཏེ། སོས་ཀ་ལ་སོགས་པའི་དུས་གསུམ་དུ་
གསོ་བར་བྱ་བ་བསགས་པར་གྱུར་པའི་ནད་ནི་དབྱར་ཟླ་ཐ་ཆུང་དང་སྟོན་ཟླ་བ་
ཐ་ཆུང་དཔྱིད་ཟླ་འབྲིང་པོ་དག་ཐུན་མོང་གི་དུས་ཡིན་པས་རིམ་བཞིན་དུ་་་་་
བསལ་བར་བྱ་སྟེ། སོས་ཀའི་དུས་སུ་བསགས་པའི་རླུང་དབྱར་ཟླ་ཐ་ཆུང་ལ་་་
བསལ་བར་བྱའོ། །དབྱར་བསགས་པའི་མཁྲིས་པ་སྟོན་ཟླ་ཐ་ཆུང་ལ་བསལ་་་་་
བར་བྱའོ། །དགུན་བསགས་པའི་བད་ཀན་དཔྱིད་ཟླ་འབྲིང་པོ་ལ་བསལ་བར་་
བྱའོ། །སོས་ཀ་དབྱར་དང་དགུན་གྱི་ཚེ། རབ་ཚ་ཆར་དང་གྲང་བའི་དུས། ཞེས་
བྱ་བ་ལ། གང་གི་ཕྱིར་སོས་ཀ་དང་དབྱར་དང་དགུན་གྱི་ཚེ་ནི་རིམ་བཞིན་དུ་་
རབ་ཚ་བ་དང་ཆར་འབབ་པ་དང་གྲང་བའི་དུས་ཡིན་ནོ། །དེ་ལ་རབ་ཏུ་ཚ་བ་
ནི་སོས་ཀའི་དུས་སོ། །རབ་ཏུ་ཆར་འབབ་པ་ནི་དབྱར་གྱི་དུས་སོ། །རབ་ཏུ་གྲང་
བ་ནི་དགུན་སྟོད་དང་དགུན་སྨད་ཀྱིས་དུས་སོ། །དེ་རྣམས་དུས་མཚམས་ཐུན་་
མོང་སྟེ། དེ་ཚེ་ནད་ནི་མི་བཟད་བསལ། ཞེས་བྱ་བ་ལ་རབ་ཏུ་ཚ་བ་དང་ཆར་་་
འབབ་པ་དང་གྲང་བའི་དུས་སོས་ཀ་དང་དབྱར་དང་དགུན་ཞེས་བྱ་བ་དེ་རྣམ་
• 613 •



ཀྱི་དུས་མཚམས་ཐུན་མོང་གྲང་བ་དང་དྲོ་བ་དང་ཆར་འབབ་པ་ཆ་མཉམ་པའི་
དུས། དེའི་ཚེ་རླུང་ལ་སོགས་པའི་ནད་མི་བཟད་ཅིང་གནོད་པ་བསལ་ཞིང་་་་
སྦྱང་བར་བྱའོ། །ཞེས་བཤད། །
༢ གང་གིས་གསོ་བ།
གང་གི་གསོ་བའི་ནང་ནས་གཉེན་པོ་སྟོན་པ་ནི། གསོ་བའི་གཉེན་པོ་
ཞི་དང་སྦྱང་བ་གཉིས། །ཞེས་པ་སྟེ། གསོ་བའི་ཚུལ་གྱི་གཉེན་པོ་ལ་དབྱེ་ན་ཞི་
བྱེད་ཀྱི་སྨན་དང་སྦྱང་བའི་སྨན་གཉིས་ཞེས་པའོ། ། །
དེ་དག་གཏོང་བའི་དུས་སྟོན་པ་ནི། གསོག་དུས་ཞི་ལ་ལངས་ནས་་
སྦྱང་བས་བཅོས། །ཞི་དུས་ཟས་སྤྱོད་གཟབ་ཅིང་མི་འཁྲུགས་བྱ། །ཞེས་
པའི་དོན། ནད་གསོག་པའི་དུས་ཞི་བྱེད་ཀྱི་སྨན་དཔྱད་ཀྱིས་བཅོས་པར་བྱ་བ་
ལངས་ནས་སྦྱང་བའི་སྨན་གྱིས་བཅོས་པར་བྱ་ཞིང་གསོག་ལྡང་གི་ནད་ཞི་བའི་
དུས་སུ་དམན་ལྷག་གི་སྐྱོན་མེད་པ་ཟས་སྤྱོད་གཟབ་ཅིང་མི་འཁྲུགས་པར་བྱའོ། །
ཞེས་པའོ། །
དུས་མིན་པར་འཕྲལ་དུ་གསོ་བ་སྟོན་པ་ནི། འོན་ཀྱང་འཕྲལ་རྐྱེན་མི་
མཐུན་ （ དུས་མིན་ 2 གསོག་ལྡང་ནད། །དུས་འདས་གསོ་དཀའ་་་་
འགྱུར་ཕྱིར་འཕྲལ་དུ་བསལ། །ཞེས་པའི་དོན། སྤྱིར་གསོག་ལྡང་གི་དུས་སུ་་
ནད་བསལ་བར་བྱ་བ་ཡིན་པ་ལ་འོན་ཀྱང་དུས་མ་ཡིན་པར་ཟས་སྤྱོད་ཀྱི་དབང་
གིས་འཕྲལ་དུ་རྐྱེན་བྱས་ཏེ། ཉེས་གསུམ་ལ་སོགས་པ་མི་མཐུན་པའམ་ཆ་མ་་་
སྙོམས་པར་གསོག་ལྡང་བྱུང་བར་གྱུར་ན། དེ་གསོག་ལྡང་གི་དུས་ཐུག་མ་་་་་
བསལ་བས། ནད་རྙིངས་ཤིང་དུས་ལས་འདས་ཏེ་སླར་གསོ་བ་དཀའ་བར་་་་་་
•.614 •



འགྱུར་བའི་ཕྱིར། གསོག་ལྡང་ནམ་བྱུང་བའི་དུས་འཕྲལ་དུ་སྟེ་མོད་ལ་བསལ་་
བར་བྱ་ཞེས་པའོ། །
སྨན་གཏོང་ཚུལ་གྱི་མདོར་བསྟན་ནི། སྨན་ཡང་ཉིན་ཞག་ཟས་དུས་
རིམ་པ་ ༼ རིག་）ཡིས། །ནད་དང་སྦྱར་ཏེ་བཏང་ཚུལ་བཅུ་རུ་བཤད།
ཅེས་པའི་དོན། སྨན་ཡང་བཏང་བའི་དུས་ཚོད་གཅིག་ཏུ་མ་ངེས་པས་ཉིན་་་་
ཞག་གཅིག་ལ་ཡང་ཟས་ཟོས་པ་དང་མ་ཟོས་པའི་དུས་ལ་སོགས་པ་རིམ་པས་་་
ནད་དང་སྦྱར་ཏེ་སྨན་བཏང་བའི་ཚུལ་རྣམ་པ་བཅུ་རུ་བཤད། ཅེས་པའོ། །
དེ་དག་གི་རྒྱུས་བཤད་སྟོན་པ་ནི། ཟས་མ་ཟོས་དང་ཟས་སྔོན་་་་་
དབུས་དང་མཐའ། །ཟས་ཁམ་ཟས་མཚམས་དུས་མིན་ཙེ་གུར་བཏང་། །།
ཟས་བཅས་ཟས་མན་མཚན་མོ་བཏང་པའོ། །ཞེས་པའི་དོན། བད་ཀན་གྱི་
ནད་ལ་ཟས་མ་ཟོས་པར་ལྟོ་སྟོང་ལ་གཏང་བར་བྱ་བ་དང་། དེ་བཞིན་དུ་ཐུར་་
སེལ་གྱི་རླུང་གི་ནད་ལ་ཟས་མི་ཟ་བའི་སྔོན་ཙམ་ལ་སྨན་གཏང་བར་བྱ་ཞིང་།
མེ་མཉམ་གྱི་རླུང་ལ་ཟས་ཕྱེད་ཟོས་ཤིང་ཕྱེད་མ་བཟས་པའི་དབུས་སུ་སྨན་་་་་་་
གཏང་བར་བྱ་བ། ཁྱབ་བྱེད་རླུང་ལ་སྔ་དྲོ་ཟས་ཟོས་པའི་མཐའ་དང་། གྱེན་་་
རྒྱུའི་རླུང་ལ་དགོངས་མོ་ཟས་ཟོས་པའི་མཐར་སྨན་གཏང་བར་བྱའོ། །སྲོག་་་་་
འཛིན་གྱི་རླུང་ལ་ཟས་ཁམ་རེ་དང་སྨན་སྤེལ་ནས་གཏང་བར་བྱ་སྟེ། ནད་ཕལ་་
ཆེ་བ་ལ་ཟས་སྔ་མ་ཞུ་ཞིང་ཕྱི་མ་མ་ཟོས་པའི་མཚམས་སུ་སྨན་གཏོང་བར་བྱ་་་
ཞིང་། འཁྲུ་སྐྱུགས་དང་ལུད་པ་དང་དབུགས་མི་བདེ་བ་ལ་སོགས་པའི་ནད་ལ་
དུས་མིན་དུ་རྩེ་གུར་སྨན་གཏང་བར་བྱ་བ་དང་། ཡི་ག་འཆུས་པའི་ནད་ལ་་་
ཟས་སྨན་དང་བཅས་ཏེ་གཏང་བར་བྱ་ཞིང་། སྐྱིགས་བུ་དང་འདར་བ་ལ་་་་༌་
• 615 •



སོགས་པའི་ནད་རིགས་ལ་ཟས་ཀྱི་སྔོན་རྗེས་གཉིས་ལ་སྨན་གྱིས་མནན་ནས་་་་
གཏང་བར་བྱ་ལ། ནམ་ཚོང་ཡན་ཆད་ཀྱི་ནད་ལ་མཚན་མོ་སྨན་གཏང་བར་བྱ་
ཞེས་པའོ། །
དེ་ལྟར་ཡིན་ཏེ། མདོ་གནས་ལེའུ་བཅུ་གསུམ་པའི་འགྲེལ་པ་ཟླ་ཟེར་ལས།
སྨན་ནི་མ་ཟོས་ཟས་སྔོན་དང་། དབུས་དང་མཐའ་དང་ཁམ་གྱི་བར། ཟས་བར་
ཙེག་བུ་ཟས་བཅས་དང་། ཟས་མནན་མཚན་མོ་གཏོང་བའོ། །ཞེས་བྱ་བ་ལ།
སྨན་དུས་སྐབས་བཅུར་སྦྱར་ཞིང་གཏོང་བྱའོ། །དེ་ལ་ཟས་མ་ཟོས་པ་ནི་གོང་དུ་
སྨན་གཅིག་པོ་དགོས་པ་དེ་ལ་ནི་ཟས་མ་ཟོས་ཞེས་བྱའོ། །སྔོན་དང་ཞེས་བྱ་བ་
ནི་ཟས་ཟ་བའི་སྔོན་དུ་སྨན་ཟོས་ནས་དེའི་རྗེས་ཐོག་ཉིད་ལ་བཟའ་བའོ། །
དབུས་ནི་གང་ཟས་ཀྱི་བར་དུའོ། །ཐ་མ་ནི་ཟས་ཟོས་པའི་རྗེས་ཐོག་ཉིད་ལའོ། །
ཁམ་གྱི་བར་ཞེས་བྱ་བ་ནི་སྨན་ཁམ་གྱི་བར་དུ་ཟས་དང་འདྲེས་མར་ཟ་བའོ།
ཟས་བར། ཞེས་བྱ་བ་ནི། གང་ཟས་ཀྱི་བར་བར་དུ་ཟ་བའོ། །རྩེག་བུ་ཞེས་བྱ་བ་
ནི་ཡང་དང་ཡང་སྐད་ཅིག་མ་རེ་རེ་ཞིང་ཟས་ཟོས་པའམ་མ་ཟོས་པའི་སྐབས་སུ་
བཟའ་བའོ། །ཟས་བཅས་ནི་ཟས་དང་ལྷན་ཅིག་བཙོས་པའམ། ཕྱེས་བསྲེས་ཏེ་
བཟའ་བའོ། །ཟས་མནན་ནི་ཁ་སྦྱར་གྱི་ཚུལ་དུ་ཟོས་ནས་བར་དུ་ཟས་ཟ་བ་སྟེ་་
ཕྱིས་ཀྱང་སྨན་གྱིས་མནན་པའོ། །བད་ཀན་བདོ་འདས་ནད་པ་ནི། ཉམས་་་་་་
སྟོབས་ལྡན་ལ་མ་ཟོས་གཏོང་། ཞེས་བྱ་བ་ལ། བད་ཀན་ཤས་ཆེ་ཞིང་བདོ་བའི་
དུས་འདས་ཤིང་བད་ཀན་ལྡང་བའི་དུས་ཚོད་ཡོལ་བའི་ནད་པ་ཉམས་སྟོབས་
དང་ལྡན་པ་ལ། ཟས་མ་ཟོས་པའི་སྔར་ཟས་མེད་པར་བཏང་བར་བྱའོ། །ཐུར་་
སེལ་རླུང་ལ་ཟས་སྔོན་བཏང་། མཉམ་གནས་ལྡང་ལ་བར་དུ་ཡིན། ཞེས་བྱ་བ་ལ།
• 616 •



ཐུར་དུ་སེལ་བ་ཞེས་བྱའི་རླུང་གི་ནད་ལྡང་བར་གྱུར་ན་ཟས་ཀྱི་དང་པོ་ཉིད་དུ་
སྨན་བཏང་ལ་དེའི་རྗེས་ཐོག་ཁོ་ན་ལ་ཟས་བཟའ་བར་བྱའོ། །རླུང་མེ་དང་་་་་་
མཉམ་དུ་གནས་པ་ཞེས་བྱ་བ་ལྡང་བར་གྱུར་པ་ལ་ཟས་ཀྱི་བར་དུ་སྨན་བཟའ་་
བར་བྱ་སྟེ། ཟས་ཀྱི་ཕྱེད་ཟོས་པ་དང་བར་དུ་སྨན་ཟོས་ལ་དེའི་འོག་ཏུ་ཟས་་་་་
ལྷག་མ་རྣམས་བཟའ་བར་བྱའོ། །ཁྱབ་བྱེད་ནང་པར་ཟས་ཟའི་མཐའ། གྱེན་་་་
རྒྱུའི་རླུང་ལ་དགོངས་ཀའོ། །ཞེས་བྱ་བ་ལ། རླུང་ཁྱབ་བྱེད་ཅེས་བྱ་བ་ལ་ལྡང་་་་
བར་གྱུར་པ་ན་ནང་པར་ཏེ། སྔ་དྲོ་ཟན་ཟ་བའི་ཐ་མ་རྫོགས་ཁར་སྨན་བཟའ་་
བར་བྱའོ། །གྱེན་དུ་རྒྱུ་བ་ཞེས་བྱའི་རླུང་གི་ནད་ལ་ནི། དགོངས་ཁའི་(ཟས་་་་
བཟས་)་བའི་མཐར་སྨན་བཟའ་བར་བྱའོ། སྲོག་ཅེས་བྱ་བའི་རླུང་ལྡང་བ་ལ།
ཁམ་གྱི་བར་དང་ཟས་བར་བཟའ། ཞེས་བྱ་བ་ལ། སྲོག་ཅེས་བྱའི་རླུང་ལྡང་ཞིང་
འཁྲུགས་པ་ལ་ཁམ་གྱི་བར་དང་དེ་བཞིན་དུ་ཟས་ཀྱི་བར་ཏེ་དབུས་སུ་སྨན་་་་་
བཟའ་བར་བྱ་སྟེ། དེ་ཡང་ཁམ་དང་དཔག་ཅིང་བཟའ་བའི་བར་བར་དུ་བཟའ་
བའོ། །དུག་དང་སྐྱུགས་ལུད་དབུགས་མི་བདེ། སྐོམ་དད་སྐྱེ་ལ་ཙེག་བུའོ། །ཞེས་
བྱ་བ་ལ། དུག་འཐུང་པ་དང་སྐྱུག་པ་དང་། ལུད་པ་དང་དབུགས་མི་བདེ་བ་་་
དང་། སྐོམ་དད་སྐྱེ་བ་ལ་ཙེག་བུར་ཡང་དང་ཡང་དུ་བཟའ་བ་དང་། ཟས་་་་་
བཟའ་བ་ཟོས་པའམ་མ་ཟོས་སྐབས་སུ་བྱའོ། །ཡི་ག་འཆུས་ལ་སྣ་ཚོགས་ཟས།
སྨན་དང་ཟས་བཅས་སྦྱར་བར་བྱ། ཞེས་བྱ་བ་ལ། ཡི་ག་འཆུས་ཤིང་ཟས་མི་་་
འདོད་པ་སྨན་སྦྱིན་པར་བྱ་བ་ནི། སྣ་ཚོགས་པའི་ཟས་དུ་མ་དག་དང་ལྷན་ཅིག་
སྨན་སྦྱིན་པར་བྱ་བ་ཡིན་པས་ན་ཟས་དང་བཅས་པར་སྦྱར་བར་བྱའོ། །སྐྱིགས་
བུ་ལུས་འདར་ལག་འདར་དང་། ཟས་ཉུང་ཟ་ལ་མནན་པ་བཏང༌། ཞེས་བྱ་བ་
• 617 •



ལ། སྐྱིགས་བུ་ལ་སོགས་པའི་ནད་རྣམས་དང་། ཟས་ཉུང་དུ་ཟ་བ་ལ་སྨན་གྱིས་
གནོན་པ་གཏང་བར་བྱའོ། །སྨན་གྱིས་གནོན་པ་ཞེས་བྱ་བ་ནི། གང་ཟས་ཀྱི་་་
སྔོན་དང་ཕྱིས་ནས་སྨན་གཏང་ན་གང་གང་གིས་ཟས་ཏེ་ཟ་མ་ཏོག་གི་ནང་དུ་
བཅུག་པ་ལྟར། སྨན་གྱི་སྟེ་འོག་ནས་བཏབ་སྟེང་གནས་པ་དེ་ལ་མནན་པ་ཞེས་
བྱའོ། །ནམ་ཚོང་ཡན་ཆད་ནད་ལ་ནི། མཚན་མོའི་དུས་སུ་གཏང་བར་བསྔགས།
ཞེས་བྱ་བ་ལ་ནམ་ཚོང་ཡན་ཆད་ཀྱི་ནད་དང་གདོང་འགྱུར་བ་ལ་སོགས་པའི་་་
ནད་ལ་མཚན་མོ་ཉལ་ཁར་སྨན་གཏང་བ་རབ་ཏུ་བསྔགས་ཤིང་མཆོག་ཏུ་་་་་་
བསྔགས་ཤིང་མཆོག་ཏུ་འདོད་པ་བྱ་བ་ཡིན་ནོ། །ཞེས་བཤད་དོ། །
སྨན་གཏང་བའི་དུས་མ་ཤེས་པའི་སྐྱོན་སྟོན་པ་ནི། ནད་དང་མི་སྦྱོར་
ཀུན་ལ་ཞུ་དུས་གཏོང་། །རྨོངས་པའི་ལུགས་ཏེ་ནད་ཐོག་འབབ་པ་་་་
དཀའ། །དུས་ལས་མི་འདའ་རྡེའུ་ངོས་འཛིན་འདྲ། །ཞེས་པའི་དོན་ནད་
ཀྱི་རིགས་སམ་མཚན་ཉིད་དང་སྨན་གཏང་བའི་དུས་གཞུང་ནས་ཇི་སྐད་བཤད་
པ་ལྟར་མི་སྦྱོར་བར་ནད་ཀུན་ལ་ཟས་ཞུ་དུས་སྨན་གཏོང་བ་ནི་རྨོངས་པའི་་་་
ལུགས་ཡིན་པས་དེ་ལྟ་བུའི་སྨན་གྱི་གཏོང་ལུགས་ནད་ཀྱི་ཐོག་ཏུ་འབབ་དཀའ་
བས་ཇི་སྐད་བཤད་པའི་དུས་ལས་མ་ཡོལ་བར་རླུང་མཁྲིས་བད་ཀན་ལ་སོགས་
པ་གང་ལ་ཡང་མི་འདའ་བའི་བཅོས་ཐབས་བྱས་ན་རྡེའུ་ངོས་འཛིན་པ་དང་་་
འདྲ་བར་ནད་ཐོག་ཏུ་བབ་པར་འགྱུར་ཞེས་པའོ། །
༣ སོས་པའི་ཚད།
སོས་པའི་ཚད་སྟོན་པ་ནི། ནད་གང་གསོ་དཔྱད་སྦྱར་ཡང་མཆིལ་
སྣབས་མང་། །ལུས་ལྕི་དང་ག་མི་བདེ་ཟས་མི་འཇུ། རྒྱུན་སྐམ་ཁོང་་་
• 618 •



འཁྲུལ་བཤང་གཅི་དུས་མིན་འབྱུང་། །ཤེད་ཆུང་སྐད་དམའ་ནད་རྩེ་་
མ་ཞིལ་རྟགས། །ནད་གང་ཞི་དུས་གོང་ལས་ལྡོག་རྟགས་འབྱུང༌། །མ་
ཞི་བཅོས་ཤིང་ཞི་ནས་ལྷག་མི་སྦྱར། །ཞེས་པའི་དོན། རིགས་གང་ལ་གང་
དང་གསོ་དཔྱད་རིམ་པར་སྦྱར་ཡང་མཆིལ་མ་དང་སྣབས་མང་བ་དང་ལུས་ལྕི་
བ་དང་དང་ག་མི་བདེ་བ་དང་ཟས་མི་འཇུ་བ་དང་རྒྱུན་སྐམ་སྟེ་དྲི་མ་སྐམ་པ་་་
དང་ཁོང་འཁྲུལ་བ་སྟེ་རླུང་གསལ་བར་མི་རྒྱུ་བ་དང་བཤང་བ་དང་གཅི་བ་དུས་
མིན་དུ་འབྱུང་བ་དང་ཤེད་ཆུང་བ་དང་སྐད་གདངས་དམའ་བ་རྣམས་ནི་ནད་
ཀྱི་རྩེ་མ་ཞི་བའི་རྟགས་ཡིན་པས་འབད་དེ་གསོ་བར་བྱའོ། །ནད་གང་དག་ཞི་
བའི་དུས་ན་གོང་དུ་བཤད་པ་ལས་ལྡོག་པའི་རྟགས་འབྱུང་སྟེ། མཆིལ་སྣབས་
ཉུང་བ་དང་། ལུས་ཡང་བ་དང་། དང་ག་བདེ་བ་དང་། ཟས་འཇུ་བ་དང་།
རྒྱུན་མི་སྐམ་པ་དང་། ཁོང་མི་འཁྲུལ་བ་སྟེ་རླུང་གསལ་བར་རྒྱུ་བ་དང་། བཤང་
བ་དང་གཅི་བ་དུས་སུ་འབྱུང་བ་དང་། ཤེད་ཆེ་བ་དང་། སྐད་གདངས་མཐོ་བ་
རྣམས་འབྱུང་བ་ནད་ཀྱི་རྩེ་ཞི་བའི་རྟགས་ཡིན་པར་རིག་པར་བྱའོ། །དེ་ཡང་་་་
ནད་མ་ཞི་བའི་བར་དུ་བཅོས་པར་བྱ་ཞིང་ཞི་ནས་བཅོས་ལྷག་མ་མི་སྦྱོར་བ་བྱ་
བ་ཡིན་ཏེ། ལྷག་ན་ཉེས་པ་གཞན་འཕེལ་བར་འགྱུར། ཞེས་པའོ། །
བཤད་རྒྱུད་འགའ་རེར་ཁོང་འདྲུལ་ཞེས་འབྱུང་ཡང་ཡི་གེ་མ་དག་པ་་་
ཡིན་ཏེ། འདིའི་སྐབས་ཀྱི་མདོ་གནས་ལེའུ་གསུམ་པའི་འགྲེལ་པ་ཟླ་ཟེར་ལས།
ལྕི་བ་ནི་ལུས་དང་ཡན་ལག་ལྕི་བའོ། །རླུང་ཁོང་དུ་འཁྲུལ་པ་ནི་རླུང་ལྡང་བར་
མི་འགྱུར་བའོ། །ཞེས་དང་། དེ་ལས་ལྡོག་པའི་རྟགས་ཀྱི་སྐབས་སུ། རླུང་ལུགས་
སུ་འབྱུང་བ་དང་། ཞེས་བཤད་པ་ལྟར་ཡིན་ནོ། ། །
• 619 •



༢
བྱེ་བྲག་གི་གསོ་ཚུལ།
གཉིས་པ། བྱེ་བྲག་ཏུ་གསོ་བའི་ཚུལ་གྱི་མདོར་བསྟན་ནི། བྱེ་བྲག་གསོ་
བའི་ཚུལ་ལ་རྣམ་པ་གསུམ། །མ་ཞུ་བཅས་དང་རང་རྒྱུད་གཞན་་་་
དབང་ངོ། །ཞེས་པ་སྟེ། ནད་བྱེ་བྲག་ཏུ་གསོ་བའི་ཚུལ་ནི་རྣམ་པ་གསུམ་ཡིན་
ཏེ། མ་ཞུ་བ་དང་བཅས་པའི་ནད་རང་རྒྱུད་ཅན་དང་གཞན་དབང་ངོ་། །ཞེས་
པའོ། ། །
༡ མ་ཞུ་བ་དང་བཅས་པ།
རྒྱས་པར་བཤད་པ་ལ་མ་ཞུ་བ་དང་བཅས་པར་སྟོན་པ་ནི། དང་པོ་་་
དྲོད་ཆུང་ཟས་སྐོམ་མ་ཞུ་བ། །དེ་ཉིད་རླུང་སོགས་གནོད་བྱར་འདྲེས་་
པ་རྣམས། །སྨིན་དང་དྲོད་སྐྱེད་སྨན་གྱིས་རྩེ་བཅིལ་ལ། །རྟགས་ཐོན་
གང་དང་ཉེ་བའི་གནས་ནས་སྦྱང་། །སྟེང་འོག་རང་བྱུང་སྨན་གྱིས་་་་
དགག་མི་བྱ། །མ་སྨིན་མི་སྦྱང་ཞེན་ཕྱིར་ལུས་ཟུངས་འཇོམས། །དཔེར་
ན་མ་ལངས་ཆང་ལ་ཆུ་བསིངས་བཞིན། །ཞེས་པའི་དོན། བྱེ་བྲག་གསོ་་་་
ཚུལ་གསུམ་གྱི་དང་པོ་མ་ཞུ་བ་དང་བཅས་པའི་ནད་ནི་མེ་དྲོད་ཆུང་ཞིང་ཞན་་
པས་ཟས་སྐོམ་འཇུ་མ་ནུས་ཏེ། མ་ཞུ་བ་དེ་ཉིད་རླུང་ལ་སོགས་པའི་གནོད་བྱ་་
བཅུ་དང་འདྲེས་པའི་ནད་རྣམས་མ་ཞུ་བ་དང་བཅས་པའི་ནད་ནི་ཞེས་བྱ་སྟེ།
དེ་དག་ལ་མ་ཞུ་བ་ཞུ་ཞིང་སྨིན་པར་བྱེད་པའི་སྨན་དང་ཕོ་བའི་མེ་དྲོད་སྐྱེད་་་་
པར་བྱེད་པའི་སྨན་གྱིས་མ་ཞུ་བ་དང་བཅས་པའི་ནད་དེ་རྩེ་བཅིལ་བར་བྱས་ལ་
• 620 •



བྱེར་བ་འདུས་བ་དང་འདྲིལ་བ་བཤིག་པ་དང་གབ་པ་སློང་བའམ་ནད་མགོ་་་་
ཆོག་པའི་རྟགས་ཐོན་ནས་སྟེང་འོག་གང་དང་ཉེ་བའི་གནས་ནས་སྦྱང་བར་བྱ་
སྟེ། དེ་ཡང་མ་ཞུ་བའི་གནས་ན་གནས་པ་ལ་སྐྱུགས་དང་ཞུ་བའི་གནས་ན་་་་་་
གནས་པ་ལ་མས་བཏང་བས་བསལ་བའམ་སྦྱང་བར་བྱ་བ་ཡིན་ནོ། །མགོ་བོ་ལ་
གནས་པ་སྣ་ནས་བཏང་བའོ། །སྟེང་དང་འོག་ནས་ནད་རང་ཉིད་བྱུང་བའི་་་
སྐྱུགས་དང་ཁྲུས་ལ་སོགས་པ་ནི་སྨན་གྱིས་དགག་པར་མི་བྱ་སྟེ། དགག་ན་ནད་
དུ་མའི་རྒྱུར་འགྱུར་བའི་ཕྱིར་རོ། །མ་ཞུ་བ་དང་འདྲེས་པའི་ནད་དེས་ལུས་ཀུན་
ཏུ་ཁྱབ་ཅིང་ནང་དུ་ཞུགས་པ་རྩ་དང་རྒྱུས་པ་ཕྲ་མོ་ཡན་ཆད་ཀྱི་ཚིགས་ལ་ཁྱབ་
ཅིང་དྭངས་མ་ལ་སོགས་ལ་ཞེན་པས་དབྱུང་དཀའ་བ་གནས་ནས་མ་འགུལ་བ་
སྟེ། མ་སྨིན་པ་སྨིན་པར་བྱས་ཏེ་སྙི་བ་མ་བྱས་པར་མི་སྦྱང་བར་བྱ་བ་ཡིན་ཏེ།
གལ་ཏེ་སྦྱངས་ན་ནད་ཞེན་ནས་འབྱིན་མི་ནུས་པའི་ཕྱིར་ལུས་ཟུངས་འཇོམས་་
པར་འགྱུར་བས་དོན་མེད་དེ་དཔེར་ན་མ་ལངས་པའི་ཆང་ལ་ཆུ་བསིངས་པ་་་
བཞིན་ཞེས་པའོ། ། །
༢ རང་རྒྱུད་ཅན་གྱི་གསོ་ཚུལ།
གཉིས་པ། རང་རྒྱུད་ཅན་གྱི་གསོ་ཚུལ་སྟོན་པ་ནི། མ་ཞུ་མེད་པའི་་་་
རང་རྒྱུད་ནད་རྐྱང་དེ། །ནད་ཀུན་སྐྱེད་པར་བྱེད་པའི་རྒྱུར་བསྟན་པས།།
ཐོག་མར་རླུང་འཇུག་དེ་ནས་གཞན་འཇུག་སྟེ། །དེ་དག་ཟས་སྤྱོད་་་་
སློང་བའི་དུས་མ་འཛོམ། །རང་གནས་གསོག་ཅིང་རིང་སྡོད་ཤུགས་མི་
འབྱིན། །དཔེར་ན་འཁྲུགས་པ་བྱེད་པའི་ཤི་བོ་བཞིན། །བཙིར་ཡང་མི་
ལྡོག་བར་དུ་མི་ལྡང་ཞིང་། །ལོག་པའི་རྐྱེན་དང་འཕྲད་ན་ནུས་པ་ཐོན། །
• 621 •



རྐྱེན་འཕྲད་ནུས་པ་རྙེད་ན་རྒྱུ་ལས་ལྡང་། །དེ་དག་ཐོག་མར་རླུང་་་་་
ཞུགས་ནད་འཁྲུག་ཕྱིར། །འཇིག་ཅིང་འཇུ་བྱེད་ཟས་ཀྱིས་སྨིན་བྱས་་་
པས། །ནད་གཏོར་རླུང་དེ་ཚར་གཅོད་ཁོང་པར་བསྡུ། །དཔེར་ན་་་་་
ཆར་པ་འབེབས་པའི་རླུང་གནོན་འདྲ། །དེ་ནས་གང་དང་ཉེ་བའི་་་་་
གནས་ནས་སྦྱང་། །ཡན་ལག་ཕྱིར་གནས་ཁོང་དུ་མ་འདུས་ན། །རྩ་སྒོ་
ཕྱི་དང་ནང་ནས་སྦྱངས་ལ་དབྱུང་། །ཞེས་པའི་དོན། མ་ཞུ་བ་དང་འདྲེས་
པ་མེད་པའི་རང་རྒྱུད་ཅན་གྱི་ནད་རྐྱང་པ་དེ་ནད་ཀུན་སྐྱེད་བར་བྱེད་པའི་རྒྱུ་་
ལུས་ལ་སོགས་པ་གནོད་པར་འགྱུར་བའི་ཤུལ་གྱི་ལས་དང་། མཁྲིས་པ་ལ་ཚ་བ་
དང་རྣོ་བ་དང་མེ་ཆེན་པོ་དང་ཉི་མ་ཚ་མོ་བསྟེན་པ་དང་། བད་ཀན་ལ་བསིལ་
བ་དང་རྟུལ་བ་དང་གྲང་བ་ཤས་ཆེར་བསྟེན་པ་ལ་སོགས་པ་ལོག་པར་སྤྱོད་པ་་་
བསྟེན་པས་དེའི་རྐྱེན་གྱིས་ཐོག་མར་རླུང་ཉིད་འཇུག་ཅིང་དེ་ནས་གཞན་མཁྲིས་
པ་དང་བད་ཀན་ལ་སོགས་པ་ཡང་འཇུག་སྟེ། དེ་དག་ཀྱང་ཟས་དང་སྤྱོད་ལམ་
ལ་སོགས་པ་ནད་སློང་བའི་དུས་མ་འཛོམ་བར་དུ་རང་གནས་སུ་གསོག་ཅིང་་་་་
དུས་རིང་དུ་སྡོད་ལ་ཤུགས་མི་འབྱིན་པར་བྱེད་དེ། དཔེར་ན་འཁྲུགས་པ་བྱེད་
པའི་ཤི་བོ་བཞིན་དུ་ཤེད་ཀྱིས་བཙིར་ཡང་ལན་མི་ལྡོག་ཅིང་བར་དུ་བརྡུངས་
ཀྱང་སྟོབས་ཀྱིས་མ་འཆུན་པས་འཐབ་པ་མི་ལྡང་ཞིང་། ལོག་བའི་རྐྱེན་གྱི་་་་་
གྲོགས་དང་འཕྲད་ན་ནུས་པ་ཐོབ་པས་ལྡང་བར་བྱེད་པ་བཞིན་དུ་ནད་་་་་་་་
བསགས་པ་སྟེ་རྐྱེན་དང་འཕྲད་ནས་རང་གི་ནུས་པ་རྙེད་ན་ནད་ཀྱི་རྒྱུའི་གཞི་དེ་
ལས་ལྡང་བར་བྱེད། ཅེས་པའོ། །
གོང་དུ་བཤད་པའི་ནད་སྐྱེད་པའི་རྒྱུ་བསྟན་པ་དེ་དག་ལས་ཐོག་མར་་་་
• 622 •



ལུས་ཟུངས་དང་པགས་པ་དང་རུས་པ་དང་ཚིགས་དང་སྙིང་དང་མགོ་བོ་ལ་་་
སོགས་པ་དེ་དག་ཏུ་རླུང་ཞུགས་ནས་ནད་འཁྲུག་པའི་ཕྱིར་ལྡང་བར་བྱེད་དོ། །
དེ་ཡང་ཁོང་བའི་ནང་དུ་ནད་ཞུགས་པར་གྱུར་ན་ནད་དེ་གཅིག་པུ་སྲ་བའམ་་་
གོང་བུར་གནས་པ་འཇིག་པར་བྱེད་ཅིང་འཇུ་བྱེད་ཀྱི་ཟས་ལན་ཚ་དང་འོ་མ་ལ་
སོགས་པ་རྣམས་ཀྱིས་སྨིན་པར་བྱས་པས་ནད་གཏོར་ཞིང་རླུང་དེ་ཚར་གཅོད་
པ་དང་ནད་གཞན་དག་ཁོང་པར་བསྡུ་བར་བྱེད་དེ། དཔེར་ན་ཆར་པ་འབེབས་
པའི་སྔོན་དུ་རླུང་གནོན་དགོས་པ་དང་འདྲ་བར་སྔོན་དུ་རླུང་གི་ནད་བཅོས་་་་
ནས་དེའི་འོག་ཏུ་ནད་གཞན་ཚར་བཅད་པ་ཡིན་པས། རླུང་ནོན་པ་དེའི་སྐབས་
ནས་སྟོད་སྨད་གང་དང་ཉེ་བའི་གནས་ནས་སྐྱུགས་དང་སྦྱོང་བ་ལ་སོགས་པའི་
ལས་བྱའོ། །ཡན་ལག་ལ་སོགས་པའི་ལུས་ཀྱི་ཕྱིར་གནས་པའི་ནད་ཁོང་དུ་མ་་་
འདུས་པར་གྱུར་ན་རྩ་སྒོ་བརྟག་ནས་ཕྱི་ཡི་རྩ་གཏར་བ་ལ་སོགས་དང་ནང་ནས་
རྩ་ནད་སྦྱོང་ཀྱི་སྦྱང་པ་ལ་དབྱུང་བར་བྱ། ཞེས་པའོ། །དེ་ཡང་བསྡུས་ནས་སྦྱང་
བར་བྱ་བ་ཡིན་ཏེ། མན་ངག་རྒྱུད་ལས། བྱེར་བ་མ་བསྡུས་གཉེན་པོ་བསྟེན་བྱས་
ཀྱང་། རི་དྭགས་ཐང་འདེད་འདྲ་སྟེ་སོད་མི་འགྱུར། འདི་ལ་ཐང་དང་ཕྱེ་མ་་་
ཟས་སྤྱོད་ཀྱིས། རླུང་གཞིལ་ནད་དེ་ཁོང་དུ་བསྡུས་བྱས་ནས། གཉེན་པོ་བསྟེན་
ན་མེ་ཐོག་ཆུ་བླུག་འདྲ། འདུས་དཀའ་རྩ་སྦྱོང་རྒྱུན་སྦྱོང་ཆུ་ལུམས་བསྔགས།
ཞེས་བཤད་པ་ལྟར་རོ། །
༣ གཞན་དབང་ཅན་གྱི་གསོ་ཚུལ།
གསུམ་པ། གཞན་དབང་ཅན་གྱི་ནད་གསོ་ཚུལ་སྟོན་པ་ནི། གཞན་་་
དབང་བླ་གཉན་བཅས་པའི་ནད་ཡིན་ཏེ། །རང་གི་གནས་ནས་ལངས་
• 623 •



ནས་གནས་གཞན་ཕྱིན། །ཕྱི་མས་གནས་སྔ་མ་ལ་གནོད་ཅིང་འཁྲུག །
དེ་སྟོབས་ཆུང་ན་རང་གནས་སྔ་མ་གསོ། །ཕྱི་མ་སྟོབས་ཆེན་བླ་གཉན་
དེ་བཅོས་པས། རང་གནས་གནས་པ་བཅོས་མི་དགོས་བར་འཚོ། །
དཔེར་ན་རྐུན་མོ་བསྟེན་པའི་རྗེ་བོ་བཞིན། །ཞེས་པའི་དོན། གཞན་དབང་
ཅན་ཞེས་པ་ནི་ནད་གང་ཡང་རུང་བའི་སྟེང་དུ་ནད་གཞན་བྱུང་བ་ནི་བླ་གཉན་
དང་བཅས་པའི་ནད་ཡིན་ཏེ། དེ་ཡང་ནད་གང་ཡང་རུང་བ་རང་གི་གནས་སུ་
བསགས་པ་དེ་ལྡང་བའི་རྐྱེན་དང་ཕྲད་ནས་ལངས་པ་དེ་རང་གི་ནུས་པ་རྙེད་་་
ནས་གནས་གཞན་དུ་ཕྱིན་པས་ཕྱི་མ་ལ་གནས་སྔ་མ་རང་གི་གནས་ན་གནས་་་
པའི་ནད་དེ་ལ་གནོད་ཅིང་འཁྲུགས་པར་འགྱུར་རོ། །བླ་གཉན་གྱི་ནད་དེ་་་་
སྟོབས་ཆུང་ན་རང་གི་གནས་ན་གནས་པའི་ནད་སྔ་མ་གསོ་བར་བྱ་ཞིང་ཕྱི་མ་་
སྟོབས་ཆེ་ན་བླ་གཉན་གྱི་ནད་དེ་བཅོས་པས་རང་གནས་ན་གནས་པའི་ནད་སྔ་
མ་དེ་མ་བཅོས་པར་འཚོ་བར་འགྱུར་ཏེ། དཔེར་ན་རྐུན་མོ་བསྟེན་པའི་རྗེ་བོ་་་
བཞིན། ཞེས་པའོ། །
༣ ཁྱད་པར་གསོ་ཚུལ་མདོར་བསྡུས།
སྤྱི་དོན་གསུམ་པ་ཁྱད་པར་གྱི་གསོ་ཚུལ་སྟོན་པ་ནི། ཁྱད་པར་གསོ་་་
བའི་ཚུལ་ལ་རྣམ་པ་དགུ། །མ་རྟོགས་དྭགས་བཅས་གདེང་མ་ཐོབ་་་་
པའི་ནད། བྱི་ལ་འཇབ་པ་ལྟ་བུར་སད་མདས་བཅོས། །ངོས་ཟིན་ངེས་
པ་རྙེད་ཅིང་གདེང་ཐོབ་ན། །སྤོ་ལ་དར་འཕྱར་ལྟ་བུར་དངོས་སུ་་་་་
• 624 •



བཅོས། །གཉེན་པོ་ཐོག་ཏུ་མི་འབབ་ནད་ལམ་བཟུང་། །རྟ་རྒོད་་་་
དཀྱུས་སུ་འཇུག་པ་ལྟ་བུར་བཅོས། །སྔར་བཅོས་ནད་ལ་དམན་ལྷག་་་
ལོག་པ་གསུམ། །བརྟག་ ལ་སྐྱར་མོ་ཉ་ལེན་ལྟ་བུར་བཅོས། །སྟོབས་་་་
ཆེན་ནད་ལ་སྨན་དཔྱད་ཟས་སྤྱོད་བཞི། །ལག་གཏོད་མི་ཤ་འཕྲང་་་་
འཕྲད་ལྟ་བུས་བཅོས། །སྟོབས་ཆུང་ནད་ལ་སྤྱོད་ལམ་ཟས་སྨན་དཔྱད།
སྐས་གདང་ལྟ་བུར་མས་འཛེག་རིམ་པས་བཅོས། །རྐྱང་པའི་ནད་ལ་་་
དཔའ་བོས་དགྲ་འདུལ་ལྟར། །དེ་ཞི་གཞན་ལ་གནོད་མེད་སྦྱོར་བས་
བཅོས། །ལྡན་འདུས་ནད་ལ་འདུ་བ་ཆ་སྙོམས་གཅེས། །གཙོ་བོ་རྨེ་་་་
ཤོར་འཁྲུག་ཟླུམས་ལྟ་བུར་བཅོས། །ཞེས་པའི་དོན། ལེའུ་འོག་མས་འཆད་
པར་འགྱུར་བའི་ཁྱད་པར་གྱི་གསོ་བའི་ཚུལ་ལ་དབྱེ་ན་རྣམ་པ་དགུ་སྟེ། དང་་་་
པོའི་ནད་གང་ཡིན་མ་རྟོགས་པས་ངོས་མ་ཟིན་ཏེ་དྭགས་པ་དང་བཅས་པའི་་་་
ནད་རྟགས་འཁྲུལ་ནས་གདེང་མ་ཐོབ་པའི་ནད་དེ་དག་ལ་བྱི་ལ་འཇབ་པ་ལྟ་་་
བུར་སད་མདས་བཅོས་པར་བྱ་ཞིང་། གཉིས་པ་ངོས་ཟིན་ལ་རྟགས་ཀྱི་ངེས་པ་
རྙེད་ཅིང་གདེང་ཐོབ་ན་སྤོ་ལ་དར་འཕྱར་བ་ལྟ་བུར་ནད་འདི་ཡིན་ཞེས་གསལ་
པོར་སྨྲ་ཞིང་དངོས་སུ་བཅོས་པར་བྱ་བ་ཡིན་ནོ། །གསུམ་པ་ནི་གཉེན་པོའི་སྨན་
ཐོག་ཏུ་མི་འབབ་པའི་ནད་རྣམས་མ་སྨིན་པ་སྨིན་པར་བྱ་ཞིང་བྱེར་བ་སྡུད་པ་
དང་སྡོང་ཟླ་དབྱེ་བ་ལ་སོགས་པ་ལམ་དུ་བཟུང་དེ་དཔེར་ན་རྟ་རྒོད་པོ་འདུར་་་
བ་དང་རྒྱུག་པ་ལ་སོགས་པས་དཀྱུས་སུ་འཇུག་པ་ལྟ་བུར་བཅོས་པར་བྱའོ། །
བཞི་པ་ནི་སྨན་པ་གཞན་གྱིས་སྔར་བཅོས་ཏེ་ནད་ལ་སྦྱོར་བ་དམན་པ་དང་ལྷག་
པ་དང་ལོག་པ་གསུམ་གང་གི་སྐྱོན་ཡིན་ལེགས་པར་བརྟག་ལ་ཆུ་བྱ་སྐྱར་མོ་ཉ་་
• 625 •



ལེན་དུས་པད་མའི་རྩ་བ་ལ་སོགས་པ་དང་མ་འཁྲུལ་བར་ཉ་ལེན་པ་ལྟ་བུར་་་་
དམན་ལྷག་ལོག་གསུམ་གྱི་སྐྱོན་གང་ཡིན་མ་ནོར་བ་ངོས་ཟིན་པར་བྱས་ཏེ་་་་
བཅོས་པར་བྱའོ། །ལྔ་བ་ནི་སྟོབས་ཅན་གྱི་ནད་ལ་སྨན་དང་དཔྱད་དང་ཟས་་་་་
དང་སྤྱོད་ལམ་བཞི་ཀ་བསྟུན་ཏེ་ལག་ཏུ་གཏོད་པའི་མི་ཤ་འཕྲང་དུ་འཕྲད་པ་ལྟ་
བུར་ནད་མྱུར་དུ་བསད་དེ་བཅོས་པར་བྱས་ཏེ། དྲུག་པ་ནི་སྟོབས་ཆུང་གི་ནད་
ལ་ཐོག་མར་སྤྱོད་ལམ་གྱིས་བཅོས་ཤིང་རིམ་པར། ཐོས་དང་དེས་མ་ཡིན་ ་་་་
( ཞི་ ）ན་དཔྱད་ （ སྨན་༽ དེས་ཀྱང་མ་ཞི་ན་སྨན་ ( དཔྱད་གྱི་གསོ་་་
བར་བྱ་སྟེ། སྐས་གདང་ལྟ་བུར་མས་འཛེག་དང་མཐུན་པ་རིམ་པས་བཅོས་པར་
བྱའོ། །བདུན་པ་ནི་ལྡན་འདུས་མ་ཡིན་པ་རྐྱང་བའི་ནད་ལ་དཔའ་བོས་དགྲ་་་
འདུལ་བ་ལྟ་བུར་ནད་ལངས་པ་དེ་ཞི་བར་བྱ་ཞིང་། ནད་གཞན་ལ་གནོད་པ་་
མེད་པའི་སྦྱོར་བས་གསོ་བར་བྱའོ། །བརྒྱད་པ་ནི་ལྡན་པའི་ནད་དམ་འདུས་་་
པའི་ནད་ལ་འདུ་བ་ཆ་སྙོམས་པར་འགྱུར་བའི་སྦྱོར་བ་ལེགས་པར་གཟུང་བར་
བྱ་སྟེ། དཔེར་ན་ཡུམ་གྱི་གཙོ་བོས་སྤུན་ལྟ་བུ་ནང་དམེ་ཤོར་བའི་འཁྲུགས་པ་
སྡུམ་བྱེད་པ་ལྟ་བུར་བཅོས་པར་བྱའོ། །ཞེས་པའོ། །དགུ་པ་ནི་ནད་རྣམས་ཀུན་
ལ་གནོད་བྱ་ལ་སོགས་པའི་ཆོས་བཅུར་སྦྱར་བའི་གཉེན་པོ་མཛོ་ཁལ་དང་ལུག་
ཁལ་ལྟ་བུར་ནད་སྟོབས་ཆེ་བ་དང་། ནད་སྟོབས་ཆུང་ན་གཉེན་པོ་སྟོབས་ཆུང་
བས་གང་ལ་གང་འཚམས་པར་བཅོས་པར་བྱ། ཞེས་པའོ། །
ཞེས་གསུངས་སོ། །ཞེས་པ་ནི་དེ་སྐད་ཅེས་ལེའུ་ཉི་ཤུ་རྩ་བདུན་་་་་
གསུངས་སོ། །ཞེས་པའོ། ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
• 626 •



མན་ངག་གི་རྒྱུད་ལས་གསོ་ཚུལ་བསྟན་པའི་ལེའུ་སྟེ་ཉི་ཤུ་རྩ་བདུན་་་་
པའོ། །ཞེས་པ་སྟེ་སྤྱིའི་གསོ་ཚུལ་དང་། བྱེ་བྲག་གི་གསོ་ཚུལ་སྟོན་པའི་ལེའུ་་་་
ཉེར་བདུན་པ་རྒྱས་པར་བཤད་ཟིན་ཏོ། ། །
ལེའུ་ཉེར་བརྒྱད་པ། ཁྱད་པར་
གྱི་གསོ་ཚུལ།
ད་ནི་ཁྱད་པར་གསོ་ཚུལ་རྒྱས་པར་སྟོན་པའི་ལེའུ་ཉི་ཤུ་རྩ་བརྒྱད་པ་་་་
བཤད་པར་བྱ་སྟེ། དེ་ཡང་ལེའུ་འདི་ཞུས་པ་དང་ཞུས་ལན། གཞུང་དོན་དངོས་
དང་གསུམ་ལས། དང་པོ་ཞུས་པ་ནི། དེ་ནས་ཡང་དྲང་སྲོང་ཡིད་་་་
ལས་སྐྱེས་ཀྱིས་འདི་སྐད་ཅེས་ཞུས་སོ། །ཀྱེ་སྟོན་པ་དྲང་སྲོང་རིག་པའི་
ཡེ་ཤེས་ལགས། །ཁྱད་པར་གསོ་ཚུལ་མདོར་བསྟན་རྣམ་དགུ་པོ། །དེ་་
དག་རྒྱས་པར་བཀྲོལ་ན་ཇི་ལྟར་བགྱི། །འཚོ་མཛད་སྨན་པའི་རྒྱལ་་་་
པོས་བཤད་དུ་གསོལ། །ཞེས་པའི་དོན། སྤྱི་དང་བྱེ་བྲག་གི་གསོ་ཚུལ་་་་་
གསུངས་ཟིན་པའི་སྐབས་དེ་ནས་དྲང་སྲོང་ཡིད་ལས་སྐྱེས་ཀྱིས་སླར་ཡང་འདི་
སྐད་ཅེས་ཞུས་སོ། །ཀྱེ་ཞེས་སྙན་གསན་ཕབ་ནས་སྟོན་པ་དྲང་སྲོང་རིག་པའི་ཡེ་
ཤེས་ལགས། ཁྱད་པར་གྱི་གསོ་ཚུལ་གོང་དུ་མདོར་བསྟན་པ་རྣམ་པ་དགུ་པོ་དེ་
དག་རྒྱས་པར་བཤད་དེ་བཀྲོལ་ན་བདག་གིས་ཇི་ལྟརབསླབ་པར་བགྱི། འཚོ་
མཛད་སྨན་པའི་རྒྱལ་པོ་ཆེན་པོས་བཤད་དུ་གསོལ། ཞེས་པའོ། །ཞེས་ཞུས་པ་
ལས། ཞེས་པ་ནི་མཚམས་སྦྱོར་གྱི་ཚིག་གོ །
གཉིས་པ། ཞུས་ལན་ནི། སྟོན་པས་གསུངས་པ། ཀྱེ་དྲང་སྲོང་ཆེན་
• 627 •



པོ་ཉོན་ཅིག ཁྱད་པར་གསོ་ཚུལ་རྒྱས་པར་བཤད་པ་ནི། །ཞེས་པ་སྟེ། སྟོན་པས་
དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་ནས་དྲང་
སྲོང་ཆེན་པོ་ཉོན་ཅིག ཁྱད་པར་གྱི་གསོ་ཚུལ་རྣམས་རྒྱས་པར་བཤད་པ་ནི་འདི་
ལྟ་སྟེ། ཞེས་པའོ། །
༡, སད་མདས་གསོ་ཚུལ།
གསུམ་པ། གཞུང་དོན་དངོས་ལ། དང་པོ་སད་མདས་བཅོས་ཚུལ་སྟོན་
པ་ནི། དང་པོ་ནད་རྟགས་དཔྱད་ལ་ཐེ་ཚོམ་ན། །རླུང་གི་ནད་ལ་སད་
མདའ་སྲེ་ལོང་ཐང་། །མཁྲིས་(པའི་)ནད་ལ་སད་མདའ་ཏིག་ཏའི་་་
ཐང་། །བད་ཀན་ནད་ལ་སད་མདའ་རྒྱམ་ཚ་གསུམ། །ཕོ་ལོག་གཉན་
སྲིན་སད་མདའ་བྱ་ཁྱུང་ལྔ་། །ཁྲག་འཁྲུགས་རླུང་གཟེར་སད་མདའ་་་
མ་ནུ་བཞི། །སྦྱར་བའི་དུག་ལ་སད་མདའ་སྡུད་སྨན་བཏང༌། །ཚ་གྲང་
འདྲེས་པའི་སད་མདའ་གོམས་པ་བསྟེན། །བཤལ་གྱི་སད་མདའ་སྣ་་་་
སེལ་འཁྲོག་ཐང་བཏང་། གཏར་ཁའི་སད་མདའ་རྡོ་གྲང་ཆུ་ལྕག་བྱ། །
མེ་བཙའི་སད་མདའ་སྣུམ་ལྡན་དྲོད་དུགས་བྱ། །རྣག་གི་སད་མདའ་་་
མེ་ཐུར་དམིགས་ཅན་བརྡེག། །གཞན་ཡང་ནད་དེ་འདི་ཡིན་སྙམ་པ་ཡི།།
།གཉེན་པོ་སྦྱོར་བ་ཆུང་ངུའི་སད་མདའ་བསྟེན། །འཕྲིག་དང་ལྡན་་་་
པས་ལྟར་སྣང་ཀུན་བསྡུར་ལ། །གཉེན་པོ་གང་ལེན་དེ་ཉིད་བཅོས་་་་༌་
པར་གཅེས། ཁ་དམར་མི་སྔ་ཁ་ཅོལ་ཆུང་བར་འགྲོ། །འདི་དུས་གསལ་
བར་མི་སྒྲོག་བྱིང་དུ་སྨྲ། །ཞེས་པའི་དོན། དང་པོ་ནད་གང་ཡིན་ངོ་མ་ཤེས་
པར་བརྟག་དཔྱད་ལ་ཐེ་ཚོམ་ཟ་ན་རླུང་གི་ནད་ཡིན་མིན་བརྟག་པ་ལ་སད་་་་་་
• 628 •



མདའ་སྲེ་ལོང་པའི་ཐང་བཏང་པས་རླུང་ཡིན་ན་བདེར་འགྲོ་ཞིང་། དེ་་་
བཞིན་དུ་མཁྲིས་པའི་ནད་ལ་ཐེ་ཚོམ་ཟ་ན་སད་མདའ་ཏིག་ཏའི་ཐང་གཏང་་་
བར་བྱ་ལ། བད་ཀན་གྱི་ནད་ཡིན་མིན་ཐེ་ཚོམ་ཟ་བ་ལ་སད་མདའ་རྒྱམ་ཚ་་་་
གསུམ་གྱི་ཐང་གཏོང་བར་བྱའོ། །ཕོ་ལོག་དང་གཉན་དང་སྲིན་ལ་སོགས་པ་
གང་ཡིན་ཐེ་ཚོམ་དུ་གྱུར་ན་སད་མདའ་བྱ་ཁྱུང་ལྔ་པའི་རིལ་བུ་གཏོང་བར་བྱ་་
ཞིང་། ཁྲག་དང་འཁྲུགས་ཀྱི་གཟེར་དང་རླུང་གཟེར་ནོར་བའམ་ངོས་མ་ཟིན་ན་
སད་མདའ་མ་ནུ་བཞི་ཐང་གཏོང་བས་བདེར་འགྲོ་ན་དེ་དག་ཡིན་པར་ངོས་་་
གཟུང་བར་བྱ་ལ། སྦྱར་བའི་དུག་ཡིན་མིན་ཐེ་ཚོམ་ཟ་བ་ལ་སད་མདའ་དུག་གི་
སྡུད་སྨན་གཏོང་བས་ཐུར་སོང་ན་དུག་ཏུ་ངོས་བཟུང་བར་བྱའོ། །ཚ་གྲང་་་་་་
འདྲེས་མའི་ནད་ལ་ཚ་གྲང་སྟོབས་སུ་ཆེ་བསིལ་དྲོད་ཀྱི་སད་མདའ་གོམས་པ་་་་
དང་བསྟེན་པར་བྱ་ཞིང་། བཤལ་ཐེབས་མི་ཐེབས་ཀྱི་སད་མདའ་སྣ་སེལ་གྱི་་་
སྨན་དང་འཁྲོག་ཐང་གཏོང་བར་བྱ་ལ། མེ་བཙའི་ཕན་མི་ཕན་གྱི་སད་མདའ་
སྣུམ་ལྡན་གྱི་རྫས་ལ་སོགས་པས་དྲོད་དུགས་བྱ་བ་ཡིན་ནོ། །གཏར་ཁའི་ཕན་་་་
གནོད་སད་མདའ་རྡོ་གྲང་གི་དུགས་བྱེད་པའམ་ཆུ་ལྕག་རྒྱབ་པས་ཤེས་པར་བྱ་
ཞིང་། རྣག་ཏུ་སྨིན་མ་སྨིན་གྱི་སད་མདའ་སྟེ་བརྟག་ཐབས་མེ་ཐུར་མིག་ཅན་་་་
བརྡེག་པར་བྱ་བ་དང་། གཞན་ཡང་ནད་དེ་འདི་ཡིན་ནམ་སྙམ་པ་ཡི་དོགས་པ་
སྦྱར་བའི་གཉེན་པོའི་སྦྱོར་བ་ཆུང་ངུའི་སད་མདའ་བསྟེན་པར་བྱ་ཞིང་ཡིད་་་་་
འཕྲིག་པ་དང་ལྡན་པས་རྟགས་ཀྱི་འདྲ་བར་སྣང་བ་ཀུན་ཡིན་མིན་བསྡུར་ལ་་་་
གང་ལེན་ལྟས་ལ་གཉེན་པོ་ལེན་པ་དེ་ཉིད་དང་བསྟུན་ནས་བཅོས་པ་གཅེས་་་་་
ཤིང་། ཡིད་གདེང་མ་ཐོབ་པར་ཁ་མར་འདོགས་པ་མི་སྔ་བར་བྱ་སྟེ་མ་བརྟག་་
• 629 •



པས་ཁ་དམར་སྔས་ན་ཁ་ཅོལ་ཆུང་བར་འགྲོ་བས་མ་ངེས་པ་འདི་འདྲ་དུས་སུ་་
གསལ་བར་ཁ་དམར་མི་སྒྲོགས་བྱིང་དུ་སྨྲ་བར་བྱ་ཞེས་པའོ། །
༢ སྤོ་ལ་དར་འཕྱར་གསོ་ཚུལ།
གཉིས་པ་སྤྱི་ལ་དར་འཕྱར་བ་ལྟ་བུའི་བཅོས་ཐབས་སྟོན་པ་ནི། ནད་་་
ལ་ངེས་པ་བརྙེད་ཅིང་གདེང་ཐོབ་ན། །ནད་ནི་འདི་ཡིན་རྒྱུ་རྐྱེན་འདི་
ཡིས་སྐྱེད། །ད་ལྟ་འདི་ན་མཐའ་གཞུག་འདི་རུ་འགྱུར། །བཅོས་ཁ་་་་
འདི་བྱེད་དུས་ཚོད་འདི་ནས་སོས། །ཡང་ན་མི་ཐུབ་འཆི་བའི་དུས་་་
ཚིགས་བོར། །སྤོ་ལ་དར་འཕྱར་བཞིན་དུ་ཀུན་གྱི་གོ་བར་སྨྲ། །ཞེས་པའི་
དོན། ནད་གང་ཡིན་པ་དེ་ལ་ངེས་པ་རྙེད་ཅིང་མི་འཁྲུལ་བའི་གདེང་ཐོབ་ན།
ནད་འདི་ལྟ་བུ་ཡིན། རྒྱུ་རྐྱེན་འདི་འདྲ་བས་སྐྱེད། ད་ལྟ་འདི་ལྟར་ན། མཐའ་
མ་ནད་གཞུག་འདི་རུ་བཅོས་ཁ་འདི་ལྟ་བུ་བྱེད། དུས་ཚོད་འདི་ཙམ་ན་སོས་་་
པར་འགྱུར་བྱ་བའམ། ཡང་ན་མི་ཐུབ་པས་འཆི་བའི་དུས་ཚིགས་བོར་བར་བྱ་སྟེ།
སྤོ་ལ་དར་འཕྱར་བ་བཞིན་དུ་ཀུན་གྱིས་གོ་བར་བྱ་ཞེས་པའོ། །
༣ རྟ་རྒོད་དཀྱུས་འཛུད་ཀྱི་གསོ་ཚུལ།
གསུམ་པ། རྟ་རྒོད་དཀྱུས་སུ་བཅུག་པ་ལྟ་བུའི་བཅོས་ཚུལ་སྟོན་པ་ནི།
གཉེན་པོ་ཐོག་ཏུ་མི་འབབ་ལམ་གཞུག་པ། །མ་སྨིན་ཚ་བའི་གཉེན་པོ་
གྲོགས་ཐོག་འབབ། །གྲོགས་འཕེལ་བས་ནི་ཚ་བ་ཉིད་འཕེལ་བྱེད། །དེ་
ཕྱིར་བད་རླུང་གྲོགས་དེ་ཐང་གིས་དབྱེ། །ནད་ཁྲག་ཟུངས་ཁྲག་འོ་མ་
ཆུ་འདྲེས་འདྲ། །འབྲས་བུ་གསུམ་གྱིས་ཁྲག་ངན་ཕྱེ་ལ་གཏར། །དེ་་་་
ལྟར་མ་ཕྱེད་ནད་ཟླས་[ལུས་]ཟུངས་ལ་གནོད། །བད་ཀན་དུག་ཚད་
• 630 •



བྱེར་བ་བསྡུས་ལ་བསད། །མ་བསྡུས་གཉེན་པོས་མ་སོད་སླར་གྲམ་་་༌་
འགྱུར། །གབ་ཚད་གྲང་བའི་མགོ་ཕུར་དྲོད་ཀྱིས་བཤུ། །ཅི་ཕྱིར་གྲང་་
བས་གཉེན་པོ་ལེན་མི་འགྱུར། །མ་ཞུའི་ནད་ཀུན་སྨིན་དང་དྲོད་སྐྱེད་
སྨན། །རྩེ་བཅིལ་རྟགས་ཐོན་གང་ཉེའི་ལམ་ནས་སྦྱོང་། །བཤལ་གྱི་་་༌་
སྔོན་འགྲོ་སྨན་གྱིས་ནད་ཀུན་འདུལ། །ནད་མ་སློང་ན་འཁྱགས་ཐོག་་་
ཆུ་འབེབས་འདྲ། །ཞེས་པའི་དོན་རིམས་ལ་སོགས་པ་གཉེན་པོ་ཐོག་ཏུ་མི་་་
འབབ་པ་རྣམས་ལ། གཞུག་པ་ནི་མ་སྨིན་པ་ལ་ཚ་བའི་གཉེན་པོ་སྔས་ན་གྲོགས་
བད་རླུང་གི་ཐོག་ཏུ་འབབ་པས་བད་རླུང་གི་གྲོགས་དེ་དག་འཕེལ་བས་ནི་ཚ་བ་
ཉིད་འཕེལ་བར་བྱེད་དེ། དེའི་ཕྱིར་ཐོག་མར་བད་རླུང་གི་གྲོགས་དེ་ཐང་གིས་
དབྱེ་བར་བྱ་སྟེ་མ་ནུ་བཞི་ཐང་ལ་སོགས་པའོ། །འཁྲུགས་ཚད་མ་སྨིན་པའི་སྐྱོན་
གྱིས་ནད་ཀྱི་ཁྲག་དང་ཟུངས་ཁྲག་གཉིས་འོ་མ་དང་ཆུ་འདྲེས་པ་འདྲ་བས་་་་་་
འབྲས་བུ་གསུམ་གྱི་ཐང་གིས་ཁྲག་ངན་ཕྱེ་ལ་གཏར་བར་བྱ་སྟེ། དེ་ལྟར་བཟང་
ཁྲག་ངན་ཁྲག་མ་ཕྱེ་ན་ནད་ཀྱི་ལྷག་མ་[ལུས་]ཤིང་ཟུངས་ལ་གནོད་པ་ཡིན་ནོ། །།
རྙིངས་ཤིང་བྱེར་བའི་ཚད་པ་བད་ཀན་སྨུག་པོར་བྱེར་བ་དང་དུག་ཚད་བྱེར་་་་་
བར་སྡུད་སྨན་གྱིས་བསྡུས་ལ་གསོད་པར་བྱ་བ་ཡིན་ཏེ། མ་བསྡུས་ན་གཉེན་་་་
པོས་མ་སོད་པར་སླར་ཤ་ལྤགས་སོགས་ལ་གྲམ་པར་འགྱུར། གབ་ཚད་གསོ་ཚུལ་
སྟོན་པ་ནི་གབ་པའི་ཚད་པ་བད་རླུང་གྲང་བའི་མགོ་ཕུར་པ་ལ་སྔོན་དུ་བསིལ་་་
སྨན་གཏང་ཡང་ཚད་པའི་ཐོག་ཏུ་མི་འབབ་པས། ཐོག་མར་དྲོད་སྨན་གྱིས་བད་
རླུང་གི་མགོ་ཕུར་བ་བཤུ་བར་བྱའོ། །དེ་ཅིའི་ཕྱིར་ཞེ་ན། གྲང་བས་བསིལ་སྨན་
གྱི་གཉེན་པོ་ལེན་པར་མི་འགྱུར་བའི་ཕྱིར་རོ། །མ་ཞུ་བའི་ནད་གསོ་ཚུལ་སྟོན་་་
• 631 •



པ་ནི། མ་ཞུ་བའི་ནད་ཀུན་ལ་སྨིན་པར་བྱེད་པའི་སྨན་དང་མེ་དྲོད་སྐྱེད་པའི་་
སྨན་གྱིས་ནད་ཀྱི་རྩེ་བཅིལ་ནས་ནད་རྩེ་ཞི་བའི་རྟགས་ཐོབ་པ་དང་སྟེང་འོག་་་
གང་ཉེའི་ལམ་ནས་སྦྱང་བར་བྱའོ། །བཤལ་གྱི་ནད་གསོ་ཚུལ་སྟོན་པ་ནི། ནད་
གློ་བུར་བ་མིན་པའི་གཞི་ནད་བཤལ་གྱིས་འཆོས་དགོས་པ་རྣམས་སྔོན་འགྲོ་ཆུ་
ཚན་དང་སྣུམ་བྱུག་ལ་སོགས་པ་བྱ་ཞིང་སྨན་གྱིས་ནད་ཀུན་འདུལ་བར་བྱ་སྟེ།
བྱེར་བ་མ་བསྡུས་པ་དང༌། འདྲིལ་བ་མ་བཤིག་པ་དང་། གབ་པ་སླང་ནས་སྦྱང་
བར་བྱའོ། །དེ་ལྟར་མ་བྱས་པར་ནད་མ་ལོང་ན་འཁྱགས་ཐོག་ཏུ་ཆུ་འབེབས་པ་
དང་འདྲ་བར་གཉེན་པོ་ཐོག་ཏུ་མི་འབབ་པ་ཡིན་ནོ། །
༤ སྐྱུར་མོས་ཉ་ལེན་གྱི་གསོ་ཚུལ།
བཞི་པ། སྨན་པ་གཞན་གྱིས་སྔར་དུ་བཅོས་ཉེས་པ་སྐུར་མོས་ཉ་ལེན་གྱི་
གསོ་ཚུལ་སྟོན་པ་ནི། སྨན་པ་གཞན་གྱིས་སྔར་རྩེས་[བཅོས་]ནད་པ་དེ།
དམན་ནམ་ལོག་གམ་ལྷག་པ་ལེགས་བརྟག་ལ། །དམན་ནས་ནད་མ་་་
ཞི་ན་གཉེན་པོ་སྐྱེད། །ལོག་ནས་ནད་སྟོབས་སྐྱེད་ན་སྦྱོར་བ་བསྒྱུར། །
ལྷག་ནས་ནད་གཞན་དགྲར་ལང་གང་ལངས་མནན། །ཞེས་པའི་དོན།
སྨན་པ་གཞན་གྱིས་སྔར་སྨན་དཔྱད་ཀྱིས་རྩེས་[བཅོས་]ནས་བདེར་མ་སོང་་་
བའི་ནད་པ་དེ་གཉེན་པོ་དམན་ནམ་ལོག་གམ་ལྷག་པ་གང་ཡིན་ལེགས་པར་་་་་
བརྟག་ལ་སྦྱོར་བ་དམན་ནས་ནད་མ་ཞི་ན་གཉེན་པོ་སྐྱེད་པར་བྱ་ཞིང་སྦྱོར་བ་་
ལོག་ནས་ནད་ཀྱི་སྟོབས་སྐྱེད་ན་སྨན་གྱི་སྦྱོར་བ་བསྒྱུར་བར་བྱ་ཞིང་སྨན་ལྷག་་་
ནས་ནད་གཞན་དགྲར་ལངས་ན་ནད་གང་ལངས་པ་དེ་མནན་པར་བྱ་ཞེས་པའོ།།
• 632 •



༥ མི་ཤ་འཕྲང་འཕྲད་ཀྱི་གསོ་ཚུལ།
ལྔ་པ། ལག་གཏོད་མི་ཤ་འཕྲང་འཕྲད་ཀྱི་གསོ་ཚུལ་སྟོན་པ་ནི། ཚ་བ་་
སྟོབས་ཆེན་ནད་ལ་ཆུ་བཞི་དབབ། །ག་བུར་རྩེ་ཆུང་སྨན་དང་དཔྱད་
ཀྱི་ཆུ། །ཁ་ཟས་ཡེན་ལ་གཏད་པ་ཟས་ཀྱི་ཆུ། །བསིལ་སར་བསྡད་པ་་་
སྤྱོད་ལམ་ཆུ་ཡི་བཅོས། །གྲང་བ་སྟོབས་ཆེན་ནད་ལ་མེ་བཞི་སྤོར། །
དྲོད་རྒྱ་སྦྱར་བ་སྨན་གྱི་མེ་ཡིན་ཏེ། །མེ་བཙའ་དཔྱད་མེ་དྲོད་བཅུད་་་
ཟས་ཀྱི་མེ། །གནས་གོས་དྲོ་བ་སྤྱོད་ལམ་མེ་ཡིས་བཅོས། །དེ་ལྟར་མ་་་
བཅོས་ནད་རྒྱས་སྲོག་ལ་གཏོད། །ཅེས་པའི་དོན། ཚ་བ་སྟོབས་ཆེན་རྒྱས་་་
ཚད་ཀྱི་ནད་རིགས་ལ་སྨན་དཔྱད་སོགས་ཆུ་བཞི་དབབ་པར་བྱ་བ་ཡིན་ཏེ། ག་
བུར་གྱི་སྦྱོར་བ་དང་རྩེ་ཆུང་གཏར་བ་ནི་སྨན་དང་དཔྱད་ཀྱི་ཆུ་ཡིན་ཞིང་། ཁ་
ཟས་ཡེན་ལ་གཏད་པ་སྟེ་ཁ་ཟས་བཅུད་མེད་བསྟེན་པ་ནི་ཟས་ཀྱི་ཆུ་དང་།
བསིལ་བའི་སར་བསྡད་པ་ནི་སྤྱོད་ལམ་གྱི་ཆུ་ཡིན་པས་དེ་བཞིས་ཅིག་ཅར་དུ་་་
བཅོས་པར་བྱ་ཞིང་། དེ་བཞིན་དུ་གྲང་བ་སྟོབས་ཅན་གྱི་ནད་ལ་སྨན་དཔྱད་་་
སོགས་ཀྱི་མེ་བཞི་སྤོར་དགོས་ཏེ། དྲོད་རྒུ་ཞེས་དྲོད་ཡིན་ནོ་ཅོག་སྦྱར་བ་སྨན་གྱི་
མེ་ཡིན་ཏེ། མེ་བཙའ་བྱེད་པ་ནི་དཔྱད་ཀྱི་མེ་དང་དྲོད་བཅུད་ཀྱི་ཟས་བསྟེན་པ་
ནི་ཟས་ཀྱི་མེ་དང་། གནས་དང་གོས་དྲོ་བ་གྱོན་པ་ནི་སྤྱོད་ལམ་གྱི་མེ་སྟེ། དེ་་་
ལྟར་བཞི་ཡིས་དུས་གཅིག་བཅོས་པར་བྱ་བ་ཡིན་ལ། དེ་ལྟར་མ་བཅོས་ན་ནད་
རྒྱས་ཏེ་སྲོག་ལ་གཏོད་པས་ཚ་གྲང་སྟོབས་ཅན་ལ་ཆུ་བཞི་དང་མེ་བཞིས་བརྩོན་
པས་མྱུར་དུ་བཅོས་པར་བྱ་ཞེས་པའོ། ། །
• 633 •



༦ སྐས་གདང་མས་འཛེག་གི་གསོ་ཚུལ།
དྲུག་པ། སྐས་གདང་ལྟ་བུ་མས་འཛེག་གི་རིམ་པས་གསོ་ཚུལ་སྟོན་པ་ནི།
སྟོབས་ཆུང་ནད་ལ་དང་པོ་སྤྱོད་ལམ་གཟབ། །དེས་མ་ཞི་ན་ཕན་་་་་
གནོད་ཟས་ཀྱིས་བཅོས། །དེས་མ་ཞི་ན་བསིལ་དྲོད་སྨན་གྱིས་བཅོས། །
གསུམ་ཀས་མ་ནོན་དཔྱད་ཀྱིས་ནད་ཡུལ་དབྱུང་། །ཞེས་པའི་དོན།
སྟོབས་ཆུང་ནད་ལ་གཉེན་པོ་ཆེས་ན་ལྷག་པའི་སྐྱོན་ཡོང་བས་དང་པོ་སྤྱོད་ལམ་
གཟབ་པོ་བྱས་པ་ཙམ་གྱི་ཆོག་ཅིང་། དེས་མ་ཞི་ན་ཕན་གནོད་ལྟོས་ནས་ཟས་
ཀྱིས་བཅོས་པར་བྱས་ལ། དེས་ཀྱང་མ་ཞི་ན་བསིལ་དྲོད་དང་ཚ་གྲང་སྦྱར་བའི་
སྨན་གྱིས་བཅོས་པར་བྱ་སྟེ་སྤྱོད་ལམ་གཟབ་པ་དང་། ནད་དང་བསྟུན་པའི་་་་
བསིལ་དྲོད་ཀྱི་ཟས་དང་སྨན་གསུམ་ཀས་ནད་མ་ནོན་ན་ཇི་ལྟར་རིགས་པའི་་་་
དཔྱད་ཀྱིས་ནད་ཡུལ་ནས་དབྱུང་བར་བྱ། ཞེས་པའོ། །
༧ དཔའ་བོ་དགྲ་འདུལ་གྱི་གསོ་ཚུལ།
བདུན་པ། དཔའ་བོ་དགྲ་འདུལ་ལྟ་བུའི་གསོ་ཚུལ་སྟོན་པ་ནི། རླུང་་་
དང་མཁྲིས་པ་བད་ཀན་ནད་རྐྱང་ལ། །དེ་ཉིད་ཞི་བྱ་གཞན་མ་ལངས་
པར་བཅོས། །དེ་མ་ཤེས་ན་ལྡོག་རྒྱུ་བཅུ་གཉིས་འགྱུར། །ལོག་པ་རང་
མ་ཞི་བར་གཞན་སྐྱེད་དེ། །རླུང་གི་ནད་ལ་ཁ་ཚའི་རོ་བསྟེན་ན། །རླུང་
མ་ཞི་བར་བད་ཀན་མཁྲིས་པར་ལྡོག། །མཁྲིས་པའི་ནད་ལ་ལན་ཚ་ཚ་
བ་བསྟེན། །མཁྲིས་པ་མ་ཞི་བད་རླུང་གཉིས་སུ་ལྡོག། །བད་ཀན་ནད་
ལ་ཁ་བ་ལན་ཚ་བསྟེན། །བད་ཀན་མ་ཞི་རླུང་མཁྲིས་གཉིས་སུ་ལྡོག་
མི་འཕྲོད་རྐྱེན་གྱིས་འདུས་པར་ལྡོག་པར་འགྱུར་[ཡོད།] །ལྷག་པས་་
• 634 •



ནད་དེ་ཞི་ནས་གཞན་སློང་སྟེ། །མངར་དང་ལན་ཚས་རླུང་ཞི་བད་་་་
མཁྲིས་སྐྱེད། །ཚ་བའི་[སྒྱུར་]བད་ཀན་ཞི་ནས་རླུང་མཁྲིས་སྐྱེད། །
མངར་ཁས་མཁྲིས་པ་ཞི་ནས་བད་རླུང་སྐྱེད། །ཅེས་པའི་དོན། རླུང་དང་།
མཁྲིས་པ་དང་བད་ཀན་གྱི་ནད་རྐྱང་པ་ལ་རྐྱང་པའི་ནད་གང་ཡིན་པ་དེ་ཉིད་་
ཞི་བར་བྱ་ཞིང་གཞན་ལྡན་འདུས་བླ་གཉན་ལ་སོགས་པའི་ནད་མ་ལངས་པར་
བཅོས་པར་བྱ་བ་ཡིན་ཏེ། བཅོས་ཚུལ་དེ་ལྟ་བུ་མ་ཤེས་ན་ནད་ལྡོག་པའི་རྒྱུ་་་
བཅུ་གཉིས་སུ་འགྱུར་ཞིང་སྦྱོར་བ་ལ་སོགས་པས་ནད་རང་ཉིད་མ་ཞི་བར་ནད་
གཞན་སྐྱེད་པར་འགྱུར་ཏེ། རླུང་གི་ནད་རྐྱང་པ་ལ་ཁ་བ་དང་ཚ་བའི་རོ་བསྟེན་
ན་རླུང་མ་ཞི་བར་བད་ཀན་དང་མཁྲིས་པར་ལྡོག་པ་དང་མཁྲིས་པའི་ནད་ལ་་་
ལན་ཚ་དང་ཚ་བ་བསྟེན་པས་མཁྲིས་པ་མ་ཞི་བར་བད་ཀན་དང་རླུང་གཉིས་སུ་
ལྡོག་པ་དང་། བད་ཀན་གྱི་ནད་ལ་ཁ་བ་དང་ལན་ཚའི་རོ་བསྟེན་པས་བད་་་་་
ཀན་མ་ཞི་བར་རླུང་དང་མཁྲིས་པ་གཉིས་སུ་ལྡོག་པ་དང་། མི་འཕྲོད་པའི་རྐྱེན་
གྱིས་འདུས་པར་ཡང་ལྡོག་པར་འགྱུར་བས་དེའི་ཕྱིར་ཉེས་གསུམ་རྐྱང་པའི་ནད་
ལ་གཞན་མ་ལངས་པར་འཆོས་པ་གལ་ཆེ་བ་ཡིན་ནོ། ། །
སྦྱོར་བ་ལྷག་པས་ནད་གཞན་སློང་བར་སྟོན་པ་ནི། སྨན་གྱི་སྦྱོར་བ་ལྷག་
པས་ནད་རྐྱང་པ་དེ་ཉིད་ཞི་ནས་ནད་གཞན་སློང་བར་བྱེད་དེ། རླུང་གི་ནད་ལ་
མངར་བ་དང་ལན་ཚའི་རོ་བསྟེན་པས་རླུང་ཞི་ནས་བད་ཀན་དང་མཁྲིས་པ་་་་
སྐྱེད་པར་བྱེད་དོ། །དེ་བཞིན་དུ་བད་ཀན་གྱི་ནད་ལ་ཚ་བའི་[སྐྱུར་]རོ་བསྟེན་
པས་བད་ཀན་ཞི་ནས་རླུང་མཁྲིས་སྐྱེད་པར་བྱེད་ཅིང་། མཁྲིས་པའི་ནད་ལ་རོ་
མངར་བ་དང་ཁ་བ་བསྟེན་པས་མཁྲིས་པ་ཞི་ནས་བད་རླུང་སྐྱེད་པར་བྱེད་དེ།
• 635 •



དེ་ལྟར་ཞི་ནས་ལྡོག་པ་དྲུག་དང་གོང་དུ་བསྟན་པའི་མ་ཞི་བར་ལྡོག་པ་དྲུག་་་་
ལྡོག་རྒྱུ་བཅུ་གཉིས་དང་། རྒྱས་པར་ནི་མི་འཕྲོད་པའི་རྐྱེན་གྱིས་འདུས་པར་་་་་
ལྡོག་པ་གསུམ་སྟེ་བཅོ་ལྔར་བཤད་པ་ཡིན་ནོ། །
༨ དམེ་ཤོར་འཁྲུགས་ཟླུམ་གྱི་གསོ་ཚུལ།
བརྒྱད་པ། གཙོ་བོས་དམེ་ཤོར་འཁྲུགས་ཟླུམ་ལྟ་བུའི་གསོ་ཚུལ་སྟོན་པ་ནི།
ལྡན་འདུས་ནད་ལ་འདུ་བ་ཆ་མཉམ་པ། །ཨ་རུ་བྲག་ཞུན་འདུ་བ་སྤྱི་་
རུ་སྙོམས། །གནས་དང་ནད་གཞི་སོ་སོའི་ཁ་འཛིན་ནི། །སྙིང་ལ་ཛཱ་ཏི་
བློ་ལ་ཅུ་གང་སྟེ། །མཆིན་པར་གུར་གུམ་སྲོག་རྩར་ལི་ཤི་དང༌། །མཁལ་
མར་སུག་སྨེལ་མཆེར་པར་ཀ་ཀོ་ལ། །ཕོ་བའི་ཁ་འཛིན་སེ་འབྲུ་པི་པི་་
ལིང་། །མཁྲིས་པའི་ཁ་འཛིན་ཏིག་ཏ་གསེར་མེ་ཏོག། །རླུང་ལ་ཛཱ་ཏི་སྦེ་
ཏྲེས་རུས་བཅུད་གསུམ། །བད་ཀན་མ་ནུ་རུ་སུ་བསེ་ཡབ་དང་། ཁྲག་
ལ་བ་ཤ་ཀ་དང་ཧོང་ལེན་ཏེ། །ཆུ་སེར་སྤོས་དཀར་ཐལ་རྡོར་སོ་མ་ར། །
གཉན་ནད་གདོན་ལ་གླ་རྩི་གུ་གུལ་ནག ། །དེ་དག་གང་ལ་གང་དགོས་
རྟགས་དང་སྦྱར། །ཐམས་ཅད་འདུས་ན་ཀུན་ལ་ཁ་གནོན་བཏང་། །
ལྡན་འདུས་ཆ་མཉམ་གང་ཤས་ཆེ་བ་ལ། །གཉེན་པོ་དེ་དང་བསྟུན་ལ་
གང་མཐོ་མནན། །ཡང་ན་སྔ་ཕྱི་རེ་མོས་བཅོས་པའམ། །ཡང་ན་ལྟག་
པ་སྤྲད་ལ་དུས་གཅིག་གཞོམ། །ཉིན་དགུང་མཚན་དགུང་མཁྲིས་པའི་
ཚ་བ་བསད། །བསིལ་སྨན་བསིལ་ཟས་ཚ་བའི་དུས་དེར་བསྟེན། །སྲོད་
དང་སྔ་དྲོ་ཕོ་བའི་མེ་དྲོད་གསོ། །དྲོད་ཟས་དྲོད་སྨན་བད་ཀན་གྲང་བ་
གཞིལ། །དགོངས་དང་ཐོ་རངས་རླུང་ལ་བརྔན་པ་བྱིན། །དྲོད་བཅུད་
• 636 •



ཟས་སྨན་ཐོར་བུའི་རླུང་སྣ་གླན། །ལྷག་ན་གང་ལྷག་དགྲར་ལྡང་ཕ་་་་་
སྤུན་འདྲ། །ཆད་ན་གང་ཆད་སྐྱོང་དགོས་མོ་ངན་འདྲ། །དེས་ན་འདུ་
བ་ལྷག་ཆད་མེད་པར་མཉམ། །ལུས་ཟུངས་བཟོ་རྒྱུ་འདྲ་བས་ཆུད་མི་
གསན། །ཕོ་བ་ཞིང་ས་འདྲ་བས་མེ་དྲོད་གསོ། །ཐོར་བུའི་རླུང་ནི་སོ་
མཚམས་སྲིད་སྡེ་འདྲ། །གར་ལོག་ཆ་མེད་བྱ་ར་མ་ཡེངས་སྒྲིམ། །
(མཆན། མ་དཔེའི་ཤོག་གྲངས་༤༢༦རྒྱབ་ངོས་སུ་ཚིག་རྐང་འདི་་་་་
གཉིས་དབུ་ཅན་ཚུགས་ཞན་པོའི་ཆད་པ་གསར་འཛུད་ལྟར་བྲིས་་་་་་་
འདུག་ཀྱང་འོག་ཏུ་འགྲེལ་མི་འདུག། །དག་སྒྲིག་པས་)དེ་ལྟར་ཤེས་ན་
འཚོ་བྱེད་སྨན་པར་འགྱུར། ཞེས་པའི་དོན་རླུང་མཁྲིས་ལ་སོགས་པ་ལྡན་པ་
དང་འདུས་པའི་ནད་ལ་འདུ་བ་ཆ་མཉམ་པར་བྱེད་པའི་སྨན་ནི་ཨ་རུ་ར་དང་་
བྲག་ཞུན་ཡིན་ཏེ་དེ་དག་གིས་འདུ་བ་སྤྱི་རུ་སྙོམས་པར་བྱེད་པས་འདུ་བ་་་་་་་
འཁྲུགས་པའི་ནད་ཀུན་ལ་སྒོས་སུ་བསྔགས་པ་ཡིན་ནོ། །
ནད་ཀྱི་གནས་དང་ནད་གཞི་སོ་སོའི་ཁ་འཛིན་སྟོན་པ་ནི། སྙིང་གི་ནད་
ལ་ཛཱ་ཏི་དང་། གློ་བའི་ནད་ལ་ཅུ་གང་སྟེ། དེ་བཞིན་དུ་མཆིན་པའི་ནད་ལ་་་་
གུར་གུམ་དང་། སྲོག་རྩའི་ནད་ལ་ལི་ཤི་གཏོང་བར་བྱ་ཞིང་། མཁལ་མའི་ནད་
ལ་སུག་སྨེལ་དང་མཆེར་པར་ཀ་ཀོ་ལ་གཏོང་བར་བྱའོ། །ཕོ་བའི་ཁ་འཛིན་ལ་
ནི་སེ་འབྲུ་དང་པི་པི་ལིང་དང་། མཁྲིས་པའི་ཁ་འཛིན་ལ་ཏིག་ཏ་དང་གསེར་་
གྱི་མེ་ཏོག་དང་། རླུང་ལ་ཛཱ་ཏི་དང་སླེ་ཏྲེས་དང་རུས་བཅུད་སྲེ་ལོང་དང་སོག་
ཡུ་དང་གཞུག་བཅུད་དེ་གསུམ་དང་། བད་ཀན་སྨུག་པོའི་ནད་ལ་མ་ནུ་རུ་རྟ་་
དང་འུ་སུ་དང་བསེ་ཡབ་གཏོང་བར་བྱ་ཞིང་། ཁྲག་གིས་ནད་ལ་བ་ཤ་ཀ་དང་
• 637 •



ཧོང་ལེན་གཏོང་བར་བྱ་སྟེ། ཆུ་སེར་གྱི་ནད་ལ་སྤོས་དཀར་དང་ཐལ་ཀ་རྡོ་རྗེ་
སོ་མ་ར་ཛ་དང་། གཉན་གྱི་ནད་དང་གདོན་ལ་གླ་རྩི་དང་གུ་གུལ་ནག་པོ་་་་་
རྣམས་གཏོང་བར་བྱ་བ་ཡིན་ཏེ་དེ་དག་ཀྱང་གང་ལ་གང་དགོས་ནད་རྟགས་་་་
དང་སྦྱར་ནས་སྤྱི་སྨན་གྱི་སྟེང་དུ་བསྣན་ནས་གཏོང་བར་བྱ་བ་ཡིན་ལ། ཐམས་
ཅད་འདུས་ན་ཞེས་པ་ནད་སྣ་མང་བར་འདུས་ན་ཀུན་ལ་ཁ་གནོན་གཏོང་བར་
བྱ་བ་ཡིན་ནོ། །
ལྡན་པ་དང་འདུས་པའི་ནད་ཆ་མཉམ་ན་གཉེན་པོ་ཡང་ཆ་མཉམ་དུ་་་
གཏང་ཞིང་། མི་མཉམ་ན་གང་ཤས་ཆེ་བ་ལ་གཉེན་པོའང་དེ་དང་བསྟུན་པ་་་
བཏང་ལ། ནད་གང་མཐོ་བ་དེ་མནན་པར་བྱ་བའམ་ཡང་ན་ནད་མགོ་མཐོ་་་
དམན་སྔ་ཕྱི་རེ་མོས་ཀྱིས་བཅོས་པའམ་ཡང་ན་ལྟག་པ་སྤྲད་ལ་དུས་གཅིག་ཏུ་
གཞོམ་པར་བྱའོ། །སྨན་གཏང་པའི་དུས་ཀྱང་སྤྱིར་བསྟན་ལ་ཉིན་གུང་དང་་་་
མཚན་མོའི་གུང་ལ་མཁྲིས་པའི་ཚ་བ་ལྡང་པའི་དུས་ཡིན་པས་གསོད་པའི་སྦྱོར་
བ་བསིལ་སྨན་དང་བསིལ་ཟས་རྣམས་ཚ་བའི་དུས་དེར་བསྟེན་པར་བྱ་ཞིང་།
དེ་བཞིན་དུ་བད་ཀན་དུས་སྲོད་དང་སྔ་དྲོ་ཡིན་པས་ཕོ་བའི་མེ་དྲོད་གསོ་བའི་
སྦྱོར་བ་དྲོད་ཟས་དྲོད་སྨན་གཏང་བས་བད་ཀན་གྲང་བའི་ནད་ཞི་ཞིང་། རླུང་
གི་དུས་དགོངས་དང་ཐོ་རངས་ཡིན་པས། རླུང་ལ་རྔན་པ་བྱིན་པའི་སྦྱོར་བ་་་
དྲོད་བཅུད་དང་ལྡན་པའི་ཟས་སྨན་གཏང་ནས་ཐོར་བུའི་རླུང་སྣ་མནན་པར་་
བྱ་བ་ཡིན་ནོ། །
ཉེས་པ་གསུམ་པོ་དེ་ཕ་སྤུན་དང་འདྲ་བས་ལྷག་ན་གང་ལྷག་པ་དགྲར་
ལང་པའི་ཕ་སྤུན་དང་འདྲ་ལ། ཆད་ན་གང་ཆད་པ་དེ་བསྐྱང་དགོས་པ་མོ་ངན་
• 638 •



གྱི་བུ་སྲིང་དང་འདྲ་བ་དེ་བས་ན། འདུ་བ་ལྷག་ཆད་མེད་པ་ཆ་མཉམ་པ་གལ་
ཆེ་ཞིང༌། ཟུངས་ཀྱིས་མ་ཐུབ་ན་བཅོས་སུ་མི་བཏུབ་པས་ལུས་ཟུངས་བཟོ་རྒྱུ་་་
དང་འདྲ་བ་ཡིན་པས་ཁ་ཟས་ཀྱིས་ལུས་ཟུངས་གསོས་ཏེ་ཆུད་མི་གསན་པར་བྱ་
བ་ཡིན་ཞིང་། ཕོ་བ་ཞིང་ས་དང་འདྲ་བས་ལུས་ཟུངས་སྐྱེད་པའི་རྒྱུ་ཡིན་པ་དེ་
བས་ན་མེ་དྲོད་གསོ་བ་ཤིན་ཏུ་གལ་ཆེ་བ་ཡིན་ནོ། །དེ་ལྟར་ན་གང་ཡང་གསོ་
ཚུལ་མ་ནོར་བ་ཤེས་ན་འཚོ་བྱེད་ཀྱི་སྨན་པར་འགྱུར་ཞེས་པའོ། ། །
༩ མཛོ་ཁལ་ལུག་ཁལ་ལྟ་བུའི་གསོ་ཚུལ།
དགུ་པ། མཛོ་ཁལ་ལུག་ཁལ་ལྟ་བུའི་གསོ་ཚུལ་སྟོན་པ་ནི། གནོད་བྱ་་
ཡུལ་དུས་རང་བཞིན་ན་ཚོད་དང་། །ནད་ཁམས་གནས་དང་མེ་དྲོད་
ཉམས་སྟོབས་དང་། །གོམས་པ་འདི་བཅུ་ཕྲ་མོ་ཡན་ཆད་བརྟག ། །
ཐམས་ཅད་མཚུངས་ན་གཉེན་པོས་ནོན་པར་གཏང་། །དེ་མ་ཡིན་ན་
འཚམས་ཚད་བསྟེན་པར་བྱ། །ཞེས་པའི་དོན། གནོད་བྱ་ལུས་ཟུངས་བདུན་
ལ་སོགས་རེ་རེ་བཞིན་དུ་རང་རྒྱུད་སོ་སོར་བརྟག་པ་དང་ཡུལ་སྐམ་ས་དང་། །
རླན་ཅན་གཉིས་ཀ་འདྲེས་པ་དང་གསུམ་དང་། གྲང་བ་དང་ཚ་བ་དང་ཆར་གྱི་
དུས་དང་གསུམ་དང། རང་བཞིན་བདུན་ཏེ་ནད་གཞི་རེ་རེ་དང་གཉིས་དང་ཆ་
མཉམ་པ་དང་། ན་ཚོད་ནི་བྱིས་པ་དང་དར་མ་དང་རྒན་པོ་སྟེ་གསུམ་དང་།
ནད་གཞིའི་འབྱུང་བའི་ཁམས་དང་ནད་ཀྱི་གནས་དང་། མེ་དྲོད་ནི་སྙོམས་པ་
དང་མ་སྙོམས་པ་དང་རྣོ་བ་དང་ཆུང་བ་དང་བཞི་དང་ཉམས་སྟོབས་ཆེ་བ་དང་
ཆུང་བ་དང་བར་མ་དང་གསུམ་དང་། གོམས་པ་ནི་མཆོག་དང་བར་མ་དང་ཐ་
མའི་དབྱེ་བ་གསུམ་སྟེ་འདི་ལྟར་རྣམ་པ་བཅུ་པོ་ཕྲ་མོ་ཡན་ཆད་ཞིབ་ཏུ་བཤད་་
• 639 •



[བརྟག་པར་བྱ་སྟེ། ཐམས་ཅད་མཚུངས་ནས་ངེས་པ་རྙེད་ན་གཉེན་པོ་་་་
གཏང་བར་བྱ་སྟེ། ཐམས་ཅད་མཚུངས་པའི་དོན་ཡང་། རླུང་ལྟ་བུ་ལ་མཚོན་་་
ན་གནོད་བྱ་རུས་པ་ལ་ཞུགས་པ་དང་། ཡུལ་ངད་ཅན་གྲང་སར་འདུག་པ་དང༌།
ནམ་ཟླའི་དུས་དབྱར་ཡིན་པ་དང་། རང་བཞིན་རླུང་གི་མི་རིགས་དང་ན་ཚོད་
རྒས་པ་དང་། ནད་ཁམས་གྲང་བ་ཤས་ཆེ་བ་དང་། གནས་ལྟེ་བ་མན་ཆད་དུ་་
ན་བ་དང་། མེ་དྲོད་མི་སྙོམས་པ་དང༌། ཉམས་སྟོབས་ཆུང་བ་དང་། བཅུད་་་་
ཟས་མ་བསྟེན་པ་རྣམས་ཕྱོགས་གཅིག་ཏུ་འཛོམ་ན་རླུང་ནད་ཤིན་ཏུ་སྟོབས་ཆེ་
བ་ཡོང་བས། དེ་ལ་ཕན་པའི་ཟས་དང་སྤྱོད་ལམ་སྨན་དཔྱད་ཕྱོགས་གཅིག་ཏུ་
འབད་པར་བྱ་དགོས་ཞིང་། དེ་ལྟ་བུ་མ་ཡིན་ན་ཇི་ལྟར་འཚམས་པའི་ན་ཚོད་
དང་སྦྱར་བའི་སྦྱོར་བ་བསྟེན་པར་བྱ་ཞེས་པའོ། ། །
འདིའི་སྐབས་སུ་མདོ་གནས་ལེའུ་གཉིས་པའི་འགྲེལ་པ་ཟླ་ཟེར་ལས།
གནོད་བྱ་ཡུལ་དང་ཉམས་སྟོབས་དུས། མེ་དྲོད་རང་བཞིན་ན་ཚོད་དང༌། སྙིང་
སྟོབས་གོམས་དང་ཟས་རྣམས་ཀྱི། གནས་སྐབས་རྣམ་པ་ཐ་དད་པ། འདི་དག་
ཕྲ་མོ་ཡན་ཆད་བརྟག ནད་དང་སྨན་གྱི་ཚུལ་བརྟག་པས། གང་ཞིག་གསོ་བ་ལ་
འཇུག་པ། དེ་ནི་ནམ་ཡང་འཁྲུལ་མི་འགྱུར། ཞེས་བྱ་བ་ཡིན་ཏེ། འདི་དག་གི་
མཚམས་སྦྱོར་བ་མ་བྱས་པས། གནོད་བྱ་ལ་སོགས་པ་རེ་རེ་བཞིན་རང་རྒྱུད་དུ་
སོ་སོར་མ་ལུས་པ་བརྟག་ལ་ཇི་ལྟ་བ་བཞིན་དུ་ཤེས་པར་བྱ་བ་དང་། གནོད་བྱ་
ལ་སོགས་པ་དེ་དང་དེ་རྣམས་ཕྲ་བ་དང་ཕྲ་བའི་ཡང་ཕྲ་བ་དང་ཤིན་ཏུ་ཕྲ་ཞིང་
ཤེས་པར་དཀའ་བ་ཡན་ཆད་ཀྱི་གནས་སྐབས་ལེགས་པར་བརྟག་པའི་ཚུལ་སྣ་་
ཚོགས་པ་དང་། ནད་དང་སྨན་གྱི་ཚུལ་བརྟགས་ཤིང་ཡོངས་སུ་ཤེས་པར་བྱ་་་་
• 640 •



བས་ངེས་པར་བྱས་ནས། སྨན་པ་གང་ཞིག་གསོ་ཞིང་ནད་བསལ་བ་ལ་འཇུག་
པ་དེ་བཞིན་དུ་ནམ་ཡང་གསོ་བ་དང་། སྨན་གྱི་སྦྱོར་བ་དེ་ལ་འཁྲུལ་ཞིང་ཉེས་
པ་དང་ལྡན་པར་མི་འགྱུར་ཏེ། འདོད་པའི་དོན་རྫོགས་པར་བྱེད་པར་འགྱུར་རོ།
ཞེས་བྱ་བའི་དོན་ཏེ། ཡུལ་དེ་ལ་ལོག་པར་སྒྲུབ་པར་མི་འགྱུར་བའོ། །དེ་ལ་་་་
གནོད་བྱ་ནི་ལུས་ཟུངས་དང་དྲི་མ་རྣམས་སོ། །ཡུལ་ནི་ས་ཕྱོགས་ཀྱི་ཡུལ་དང་་
ལུས་ཀྱི་ཡུལ་ལོ། །དེ་ཡང་སྐམ་ས་དང་རླན་ཅན་དང་གཉིས་ཀ་འདྲེས་པའི་དབྱེ་
བས་ཕྱེ་བའོ། །ཉམས་སྟོབས་རྣམས་ནི་རྣམ་པ་གསུམ་སྟེ། ལྷན་ཅིག་སྐྱེས་་་་་
དང་དུས་ཀྱི་སྐྱེད་པ་དང་སྦྱོར་བས་སྐྱེད་པའོ། །དུས་ཀྱི་རྣམ་པ་གསུམ་སྟེ། གྲང་
བ་དང་ཚ་བ་དང་ཆར་གྱི་དུས་སོ། །མེ་དྲོད་ནི་རྣམ་བཞི་སྟེ། སྙོམས་པ་དང་མ་
སྙོམས་པ་དང་དྲག་པ་དང་ཞན་པའོ། །རང་བཞིན་བདུན་ཏེ། ནད་གཞི་རེ་རེ་
དང་གཉིས་གཉིས་དང་ཆ་མཉམ་པའོ། །ན་ཚོད་གསུམ་སྟེ་བྱིས་པ་དང་དར་ལ་
བབ་པ་དང་རྒན་པའོ། སྙིང་སྟོབས་ནི་རྣམ་པ་གསུམ་སྟེ། །སྙིང་སྟོབས་དང་་་་
རྡུལ་དང་མུན་པའི་དབྱེ་བའོ། །གོམས་པ་ནི་གསུམ་སྟེ། མཆོག་དང་བར་མ་་་་་
དང་ཐ་མའི་དབྱེ་བའོ། །ཟས་ནི་རྣམ་པ་གཉིས་ཏེ། ཕན་པ་དང་གནོད་པ་ཉིད་
ཀྱིས་སོ། །དེ་ལྟ་བུའི་གནས་སྐབས་རྣམ་པ་བཅུ་སོ་སོར་བརྟག་པས་བརྟག་པ་་་
དང༌། དེ་བཞིན་དུ་བཅུ་པོ་འདི་དག་ཉིད་ཀྱི་ཕྲ་མོ་སྟེ་ཤིན་ཏུ་ཤེས་པར་དཀའ་
བའི་གནས་སྐབས་ཡན་ཆད་བརྟགས་པས་ཤེས་པར་བྱས་ནས་དེ་དག་གསོ་བ་་
ལ་ནམ་ཡང་འཁྲུལ་པར་མི་འགྱུར་གྱིས། གལ་ཏེ་གནས་སྐབས་དེ་དག་སྨན་པས་
མ་བརྟག་པར་བྱེད་ན་ནི་ནད་པ་གསོད་པར་འགྱུར་བ་ཡིན་ནོ། །ནད་དཀྱེལ་་་
ཆེའམ་ཆུང་བ་དག། ཕོག་སྙ་ལུས་ཉམས་ཆེ་ཆུང་ལ། གནོད་པར་བྱེད་པ་སྣང་་
• 641 •



གྱུར་པས། དེ་ལའང་མ་ཡེངས་ཉིད་དུ་གྱིས། ཞེས་བྱ་བ་ལ་ཕོག་སྙ་ཆེ་བ་དང་།
ལུས་ཀྱི་ཉམས་ཆེ་བ་ལ། དང་པོར་ནད་དཀྱེལ་ཆེ་ཞིང་སྟོབས་དང་ལྡན་པ་བྱུང་
དུ་ཟིན་ཀྱང་སྟོབས་ཆུང་བ་ལྟ་བུར་ཤེས་པར་བྱ་སྟེ། ཅིའི་ཕྱིར་ཞེ་ན། སྙིང་་་་་་
སྟོབས་དང་ལུས་ཀྱི་ཉམས་གཉིས་ཤིན་ཏུ་ཆེ་བ་ཡིན་པའི་ཕྱིར་རོ། །དེ་བཞིན་དུ་
ཕོག་སྙ་ཆུང་བ་དང་། ལུས་ཀྱི་ཉམས་ཤིན་ཏུ་ཆུང་བ་ལ་ནད་ཡང་བ་ཞིག་བྱུང་
དུ་ཟིན་ཨང་ཆེ་བ་ལྟ་བུར་ཤེས་པར་བྱ་སྟེ། སྙིང་སྟོབས་དང་ལུས་ཀྱི་ཉམས་ཆུང་
བ་ཉིད་ཡིན་པའི་ཕྱིར་རོ། །དེ་ལྟར་ཕོག་སྙ་དང་ལུས་ཀྱི་ཉམས་ཆེ་བ་དང་ཆུང་
བ་ལས་ནད་ཀྱི་དཀྱེལ་ཆེ་བའམ། ཆུང་བ་གནོད་པར་བྱེད་པ་གཞན་དང་གཞན་
དུ་སྣང་བར་འགྱུར་གྱིས། ནད་ཀྱི་མཚན་ཉིད་ཇི་ལྟ་བ་བཞིན་དུ་མ་ཡིན་ནོ། །
འམ་ཞེས་བྱའི་སྒྲ་ནི་ནད་ཀྱི་དཀྱེལ་ཆེ་ཆུང་གཅིག་ཁོ་ནར་སྣང་བ་ནི་མ་ཡིན་ནོ། །
དེ་བས་ན་ནད་ཀྱི་སྐབས་འདིར་དང་པོ་ནད་གཞི་ནས་བཟུང་སྟེ་གནས་སྐབས་
ཀུན་ལ་སྨན་པས་མ་ཡེངས་པ་ཉིད་དུ་བྱ་དགོས་སོ། ཞེས་བྱའི་དོན་ཏོ། །
ཞེས་གསུངས་སོ། །ཞེས་པ་ནི་དེ་སྐད་ཅེས་ལེའུ་ཉི་ཤུ་རྩ་བརྒྱད་པ་་་་
གསུངས་སོ། །ཞེས་པའོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་ཁྱད་པར་གྱི་གསོ་ཚུལ་རྒྱས་པར་བསྟན་པའི་་་་་
ལེའུ་སྟེ་ཉི་ཤུ་རྩ་བརྒྱད་པའོ། །ཞེས་པ་སྟེ་ཁྱད་པར་གསོ་ཚུལ་གྱི་ལེའུ་ཉེར་་་
བརྒྱད་པ་རྒྱས་པར་བཤད་ཟིན་ཏོ། །
• 642 •



ལེའུ་ཉེར་དགུ་པ། གསོ་ཐབས་གཉིས།
ད་ནི་ཐུན་མོང་བའི་གསོ་ཐབས་གཉིས་སྟོན་པའི་ལེའུ་ཉི་ཤུ་རྩ་དགུ་པ་་་
བཤད་པར་བྱ་སྟེ། དེ་ཡང་ལེའུ་འདི་གསུངས་ཤིང་ཉན་པར་དམས་པ་དང་།
གཞུང་དོན་དངོས། མཇུག་བསྡུ་བ་དང་གསུམ་ལས། དང་པོ་ནི། དེ་ནས་་་་་
ཡང་དྲང་སྲོང་རིག་པའི་ཡེ་ཤེས་ཀྱིས་འདི་སྐད་ཅེས་གསུངས་སོ། །ཀྱི་
དྲང་སྲོང་ཆེན་པོ་ཉོན་ཅིག །ཅེས་པ་སྟེ། ཁྱད་པར་གྱི་གསོ་ཚུལ་རྒྱས་པར་་་་
སྟོན་པའི་ལེའུ་གསུངས་ཟིན་པའི་སྐབས་དེ་ནས་ཡང་དྲང་སྲོང་རིག་པའི་ཡེ་་་་
ཤེས་ཀྱིས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་སོ། །ཀྱི་ཞེས་བོས་
ནས་དྲང་སྲོང་ཆེན་པོ་ཉོན་ཅིག ཅེས་གསོ་ཐབས་གཉིས་སྟོན་པའི་ལེའུ་ཉེར་་་་
དགུ་པ་ཉན་པར་གདམས་པའོ། །
གཞུང་དོན་དངོས་ནི། གང་གིས་གསོ་བའི་གསོ་ཐབས་མང་ཡོད་་
ཀྱང་། །ཐུན་མོང་བ་དང་ཁྱད་པར་གཉིས་ཀྱིས་གསོ། །ཞེས་པ་སྟེ། ནད་
གང་ཞིག་འབྱུང་བ་ལ་གཉེན་པོ་གང་དང་གང་གི་གསོ་བར་བྱེད་པའི་གསོ་་་་་་
ཐབས་མང་པོ་ཡོད་ཀྱང་། ཐུན་མོང་བ་སྤྱིར་གསོ་བ་དང་། ཁྱད་པར་བ་སྒོས་སུ་
གསོ་བ་གཉིས་ཀྱིས་ནད་རྣམས་གསོ་བར་བྱ། ཞེས་མདོར་བསྟན། དེ་དག་གི་་་
ནང་ནས་ཐུན་མོང་དུ་གསོ་བ་ལ་མདོར་བསྟན་པ་དང་། རྒྱས་པར་བཤད་པ་་་
གཉིས་ལས། །
དང་པོ་མདོར་བསྟན་ནི། ཐུན་མོང་གསོ་ཡུལ་གཉིས་ཕྱིར་གསོ་་་་་
• 643 •



ཐབས་གཉིས། །སྟོབས་སྐྱེད་བརྟ་བྱ་ཉམས་དམད་སྨྱུང་བའོ། །ཞེས་་་་
པའི་དོན་ནི། གསོ་ཐབས་གཉིས་ཀྱི་ནང་ནས་ཐུན་མོང་དུ་གསོ་བར་བྱ་བའི་་་་
ཡུལ་ལ་སྟོབས་སྐྱེད་པའི་ཡུལ་སྐེམ་པ་དང་ཉམས་དམད་པའི་ཡུལ་ཚོ་བ་གཉིས་
ཡོད་པ་དེའི་ཕྱིར་གསོ་ཐབས་ཀྱང་བརྟ་བར་བྱ་བ་དང་། སྨྱུང་བར་བྱ་བ་རྣམ་་་
པ་གཉིས་སུ་བསྟན་ཏེ། སྟོབས་སྐྱེད་དགོས་པ་སྐེམ་པའི་ཡུལ་ལས་གསོ་ཐབས་་
བརྟ་བར་བྱ་བ་དང་ཉམས་དམད་དགོས་པ་ཚོ་བའི་ཡུལ་ལ་གསོ་ཐབས་སྨྱུང་་་་
བར་བྱ་བའོ། །ཞེས་པའོ། །
༡ སྟོབས་སྐྱེད་བརྟ་བྱ།
བརྟ་བར་བྱ་བའི་གསོ་ཐབས་ཀྱི་མདོར་བསྟན་ནི། བརྟ་བར་བྱ་ལ་་་་
ཡུལ་དང་གང་གིས་བརྟ། །ཕན་ཡོན་དྲགས་སྐྱོན་དེ་ཡིས་བཅོས་ཐབས་
ལྔ་། །ཞེས་པའི་དོན། ཐུན་མོང་གི་གསོ་ཐབས་བརྟ་བར་བྱ་བ་ལ། དེའི་ཡུལ་
དང་གང་གིས་བརྟ་བ་དང་བརྡ་བར་བྱས་པའི་ཕན་ཡོན་དང་བརྟ་བ་དྲགས་་་་
པའི་སྐྱོན་དང་དེའི་བཅོས་ཐབས་དང་རྣམ་པ་ལྔ་། ཞེས་པའོ། །
རྒྱས་པར་བཤད་པ་ལ། དང་པོ། བརྟ་བར་བྱ་བའི་ཡུལ་སྟོན་པ་ནི། དེ་
ཡུལ་རླུང་ཆེ་ཟུངས་ཟད་ཁྱིམ་གསར་དུབ། །སྦྲུམ་མ་བཙས་རྗེས་ཁྲག་་་
ཟགས་གློ་རྡོལ་རྒས། །གཉིད་མེད་མྱ་ངན་དཀའ་ཐུབ་རྩོལ་བས་དུབ། །
སོས་ཀའི་དུས་རྣམས་ཕལ་ཆེར་བརྟ་བས་གསོ། །ཞེས་པའི་དོན། དང་པོ་
བརྟ་བར་བྱ་བ་དེའི་ཡུལ་ནི་རླུང་ཤས་ཆེ་བ་དང་ཟུངས་ཟད་པ་དང་ཁྱིམ་གསར་
གྱིས་དུབ་པ་དང་། སྦྲུམ་མ་དང་བྱིས་པ་བཙས་པའི་རྗེས་ལ་ཁྲག་ཟགས་པ་དང་
གློ་རྡོལ་དང་རྒས་པ་དང་མྱ་ངན་གྱིས་དུབ་པ་དང་དཀའ་ཐུབ་ཀྱིས་དུབ་པ་དང་
• 644 •



རྩོལ་བས་དུབ་པ་རྣམས་བརྟ་བས་གསོ་བར་བྱ་བ་ཡིན་ཞིང་། སོས་ཀའི་དུས་མི་
རྣམས་ཕལ་ཆེར་ཉམས་དམད་པས་བརྟ་བས་གསོ་བར་བྱ་ཞིང་། དེར་མ་ཟད་
གཞན་ཡང་ནད་པའམ་ཐ་མལ་པ་ལུས་ཉམས་ཆུང་བ་དག་ཀྱང་བརྟ་བར་བྱ་་་
བས་གསོ་བ་ཡིན་ཞེས་པའོ། །
གཉིས་པ། གང་གིས་བརྟ་བར་བྱ་བ་སྟོན་པ་ནི། དེ་ཟས་ལུག་ཤ་ཀ་་་
ར་བུ་རམ་དང་། །འོ་མ་ཞོ་ཆང་ལ་སོགས་བཅུད་ཀྱིས་བརྟ། །སྨན་སྦྱོར་
ནད་དང་གང་འཕྲོད་སྨན་མར་བསྟེན། །དཔྱད་དུ་འཇམ་རྩི་ཁྲུས་དང་
བསྐུ་མཉེ་བྱ། །སྤྱོད་ལམ་གཉིད་ལོག་དལ་དང།་སེམས་དགའ་བརྟ། །
ཞེས་པའི་དོན། གང་གིས་བརྟ་བར་བྱ་བའི་གསོ་ཐབས་དེའི་ཟས་ནི་ལུག་ཤ་་་
དང་ཀ་ར་དང་བུ་རམ་དང་མར་དང་འོ་མ་དང་ཞོ་དང་ཆང་ལ་སོགས་པ་་་་་་
བཅུད་ཟས་རྣམས་ཀྱིས་བརྟ་བར་བྱ་བ་ཡིན་ཞིང་། སྨན་གྱི་སྦྱོར་བ་ཡང་ནད་་་
དང་གང་འཕྲོད་པའི་སྨན་མར་བསྟེན་པར་བྱ་ལ། དཔྱད་དུ་འཇམ་རྩི་དང་ཁྲུས་
དང་བསྐུ་མཉེ་བྱ་བ་དང་། སྤྱོད་ལམ་ཡང་གཉིད་བདེ་བར་ལོག་པ་དང་། ལུས་
དལ་བར་འདུག་པ་དང་། སེམས་དགའ་བས་བརྟ་བར་བྱ་བ་ཡིན་ནོ། །
གསུམ་པ། བརྟ་བར་བྱས་པའི་ཕན་ཡོན་སྟོན་པ་ནི། དེ་ཡི་སྟོབས་་་་
འཕེལ་ནད་ཀུན་ཟིལ་གནོན་ནུས། །དཔེར་ན་ཁ་ཉེན་པོ་ཡིས་ནུས་་་་་་
རྙེད་བཞིན། །ཞེས་པའི་དོན། བརྟ་བར་བྱས་པ་དེ་ཡི་ཕན་ཡོན་ནི། ལུས་་་་་
སྟོབས་འཕེལ་བ་དང་། ནད་ཀུན་ཟིལ་གྱིས་གནོན་པར་ནུས་ཏེ། དཔེར་ན་ཁ་་
ཉེན་པོའི་མི་ཡིས་དུས་སྐབས་གཅིག་ན་ནུས་པ་རྙེད་པ་ན་གཞན་ཟིལ་གྱིས་་་་་༌་
གནོན་པ་བཞིན་ཞེས་པའོ། །
• 645 •



བཞི་པ། བརྟ་བ་དྲགས་པའི་སྐྱོན་སྟོན་པ་ནི། ཐལ་དྲགས་ཚོ་ཆེས་་་་
འབྲས་དང་རྨེན་བུ་དང་། །(རྨོངས་)བག་ལུས་ལྕི་ལུད་པ་བད་ཀན་་་
འཕེལ། །ཞེས་པའི་དོན། བརྟ་བར་བྱེད་པའི་ཟས་སྨན་ལ་སོགས་པ་ཐལ་་་་་
དྲགས་པས་ཧ་ཅང་ཚོ་ཆེས་པ་དང་འབྲས་དང་རྨེན་བུ་སྐྱེ་བ་དང་སེམས་རྨོངས་
བག་སྟེ་སྒྱིད་ལུག་པ་དང་ལུས་ལྕི་བ་དང་ལུད་པ་མང་བ་དང་བད་ཀན་འཕེལ་་་
བར་བྱེད་པ་ཡིན་ནོ། །
ལྔ་པ། དེའི་བཅོས་ཐབས་བསྟན་པ་ནི། དེ་ལ་བད་ཚིལ་ཟད་བྱེད་་་
ཟས་སྨན་ཕན། །གུ་གུལ་བྲག་ཞུན་སྐྱེར་པའི་ཁཎ་དང་། །སྦྲང་སྦྱར་་་
ཚོ་ཆེས་ནད་ཀུན་སེལ་བར་བྱེད། །འབྲས་བུ་གསུམ་དང་སྦྲང་རྩི་སྦྱར་
བ་དང་། །བཅའ་སྒ་ཡ་བ ་ར་བྱི་ཏང་ག། སྐྱུ་རུ་ནས་ཕྱེ་སྦྲང་སྦྱར་ཚོ་
ནད་སེལ། །ཚོ་བས་སྐེམ་བཟང་བརྟ་བས་ཚོད་ཟིན་བྱ། །ཞེས་པའི་དོན།
བརྟ་བ་ཐལ་དྲགས་པའི་ཚོ་བ་དེ་ལ་བཅོས་པའི་ཐབས་བད་ཀན་དང་ཚིལ་བུ་་་
ཟད་པར་བྱེད་པའི་ཟས་ཁྲེ་རྒོད་དང་ནས་དང་མོན་སྲན་དང་སྲན་ཆུང་དང་་་་
དར་བ་དང་དར་བ་རྙིང་པ་དང་ཞོ་ཁ་ཆུ་དང་སྦྲང་ཆུ་རྣམས་དང་། སྨན་ཕན་
པ་ནི་གུ་གུལ་དང་བྲག་ཞུན་དང་སྐྱེར་པའི་ཁཎ ་དང་སྦྲང་སྦྱར་བ་བཏང་བས་
ཚོ་ཆེས་པའི་ནད་ཀུན་སེལ་བར་བྱེད་ཅིང་དེ་བཞིན་འབྲས་གསུམ་དང་སྦྲང་རྩི་
སྦྱར་བ་བཟའ་བ་དང་། བཅའ་སྒ་དང་ཡ་བགྷ ་ར་དང་། བྱི་ཏང་ག་དང་སྐྱུ་རུ་
ར་དང་ནས་ཀྱི་ཕྱེ་མ་རྣམས་སྦྲང་ལ་སྦྱར་བ་བཏང་བས་ཚོ་ཆེས་པའི་ནད་སེལ་
བར་བྱེད་ཅིང་། ཧ་ཅང་ཤ་ཚོ་བ་ལས་སྐེམ་པ་ངོས་བཟང་བས་ལུས་བརྟ་བར་་
བྱེད་ན་ཚོད་ཟིན་པར་བྱ་ཞེས་པའོ། །
• 646 •



འདིའི་སྐབས་སུ་མདོ་གནས་ལེའུ་བཅུ་བཞི་པའི་འགྲེལ་པ་ཟླ་ཟེར་ལས།
ཡང་ན་སླེ་ཏྲེས་དང་སྦྲང་རྩི་སྦྱར་བ་བཟའ་བའམ། ཡང་ན་གླ་སྒང་སྦྲང་རྩི་སྦྱར་
བའམ།, ཨ་རུ་ར་དང་སྦྲང་རྩི་དང་སྦྱར་བ་བཟའ་བར་བྱའོ། །གཞན་ཡང་།
ནས་ཚིག་ཁུས་ཐལ་བ་བྱི་ཏང་ཀ། བཅའ་སྒ་ལྕགས་ཕྱེ་སྦྲང་རྩི་དང་། སྐྱུ་རུ་ར་་་
ཡི་ཕྱེ་མ་ཡིས། སྦྱོར་བ་ཤིན་ཏུ་ཚོ་ནད་སེལ། ཞེས་བྱ་བ་ནི། ནས་ཚིག་ཁུས་པའི་
ཐལ་བ་ལ་སོགས་པའི་སྦྱོར་བ་འདི་སྦྲང་རྩི་དང་སྦྱར་ཏེ་ལྡག་ན་ཤིན་ཏུ་སྦོམ་་་་
ཞིང་ཚོ་ཆེས་པའི་ནད་སེལ་བར་བྱེད་པ་ཡིན་ནོ། ནས་ཚིག་ཁུས་པའི་ཐལ་བ་ནི་
ཡ་བཀྵ ་རའོ། །ལྕགས་ཕྱེ་ནི་ལྕགས་ནག་པོའི་ཕྱེ་མའོ། །གཞན་ནི་གྲག་པར་ཟད་
དོ། །གཞན་ཡང་སྐེམ་པ་ཞེས་བྱ་བ་ནི་ནད་ཆེན་པོ་ཡིན་མོད་ཀྱི་འོན་ཀྱང་རབ་
ཏུ་ཚོ་ཞིང་སྦོམ་པ་བས་སྐེམ་པ་མཆོག་ཡིན་ཏེ། འདིར་ཤིན་ཏུ་ཚོ་བ་ལས་སྐེམ་་
པ་མཆོག་ཡིན་ནོ། །ཞེས་བྱ་བ་འདི་ལ་ནི་ཤིན་ཏུ་ཚོ་བ་ལས་ཤིན་ཏུ་སྐེམ་པ་་་་་
མཆོག་ཡིན་པ་ལ་བྱ། ཅུང་ཟད་སྦོམ་པ་ལས་ཅུང་ཟད་སྐེམ་པ་མཆོག་ཡིན་ནོ། །
དེ་ཡང་གང་གི་ཕྱིར། ཤིན་ཏུ་ཚོ་ཞིང་སྦོམ་ཆེས་པ་དང་། ཤིན་ཏུ་སྐེམ་པ་དག་་
སྨྱུང་བ་དང་བརྡ་བས་གསོ་བར་བྱ་བ་བསྟན་གྱི། སྦོམ་པ་དང་སྐེམ་པ་ཐ་མལ་་
པ་ཙམ་ནི་མ་ཡིན་ནོ། །གཞན་ཡང་སྐེམ་པ་ཉིད་ནི་གང་གི་ཕྱིར། ཟས་མངར་་་་
བག་ལ་སོགས་པ་བདེ་ཞིང་དཀའ་བ་མེད་པས་ཞི་བར་འགྱུར་བས་དེའི་ཕྱིར་་་
སྦོམ་པོ་བས་སྐེམ་པོ་ཉིད་མཆོག་ཡིན་གྱིས་སྦོམ་པོ་ནི་དེ་ལྟར་མ་ཡིན་ཏེ། གང་་
གི་ཕྱིར་སྦོམ་པ་ཉིད་སྐེམ་པར་བྱ་བའི་ཐབས་ལས་ཤིན་ཏུ་གོ་ལྡོག་པའི་ཚུལ་་་་་
བསྟན་པས་ཟློག་པར་བྱེད་དེ། ཤིན་ཏུ་གོ་ལྡོག་པ་ནི་ཕལ་ཆེར་ཁ་བ་དང་ཚ་བ་
དང་སྐ་བ་དང་ཟས་དང་སྐོམ་དང་སྨན་རྩུབ་མོ་བསྟེན་པས་གདོད་ཤིན་ཏུ་ཚོ་ཆེ་
• 647 •



བའི་སྦོམ་པ་སེལ་ཏེ། ཚིལ་ཟད་པའི་རྒྱུ་རྣམས་ཀྱིས་དེ་འབྱུང་གི་ཟས་དང་སྐོམ་
ལ་སོགས་པ་མངར་ཞིང་སྣུམ་བག་ཟོས་ཏེ། གསོད་ཅིང་ཚིམ་པར་བྱེད་པས་ནི་
མ་ཡིན་ནོ། །དེ་ལྟར་ན་སྦོམ་པ་དང་སྐེམ་པ་འདི་གཉིས་ནད་དུ་མཉམ་པ་ཡིན་
དུ་ཟིན་ཀྱང་། སྦོམ་པར་གྱུར་པ་ནི་གསོ་དཀའ་བ་ཡིན་པས་ན། ཡུན་རིང་དུ་་་
འགོར་བའི་ཕྱིར། སྐེམ་པོ་ཉིད་མཆོག་ཡིན་ནོ། །ཞེས་བཤད།
༢ ཉམས་དམད་སྨྱུང་བྱ།
ཐུན་མོང་གི་གསོ་ཐབས་གཉིས་པ་སྨྱུང་བར་བྱ་བ་ལ་མདོར་བསྟན་དང་།
རྒྱས་བཤད་གཉིས་ལས། མདོར་བསྟན་ནི། སྨྱུང་བར་བྱ་བ་ཡུལ་དང༌། །
གང་གིས་དམད། ཕན་ཡོན་དྲགས་སྐྱོན་དེ་ཡི་བཅོས་ཐབས་ལྔ་། ཞེས་
པའི་དོན། ཐུན་མོང་བའི་གསོ་ཐབས་གཉིས་པ་སྨྱུང་བར་བྱ་བ་ལ་དེའི་ཡུལ་་་་
དང་། གསོ་ཐབས་གང་གིས་ཉམས་དམད་པ་དང་། སྨྱུང་བར་བྱ་བའི་ཕན་་་་་
ཡོན་དང་སྨྱུང་བ་དྲགས་པའི་སྐྱོན་དང་དེའི་བཅོས་ཐབས་དང་རྣམ་པ་ལྔ་ཞེས་
པའོ། །
གཉིས་པ། རྒྱས་པར་བཤད་པ་ལ། དང་པོ་སྨྱུང་བ་བྱས་པའི་གསོ་ཡུལ་
སྟོན་པ་ནི། དེ་ཡུལ་མ་ཞུ་སྣུམ་ཟོས་བརླ་རེངས་ནད། །རིམས་ནད་་་་་
གཅིན་སྙི་ཁོང་འབྲས་དྲེག་གྲུམ་མཆེར། །ལྐོག་ཀླད་སྙིང་ནད་ཚད་འཁྲུ་
སྨྱུག་པ་དང་། །ལུས་ལྕི་དང་ག་མི་བདེ་བཤང་གཅི་འགགས། །ཚོ་ཆེས་
ཆུ་སེར་བད་མཁྲིས་རྒྱས་པའི་ནད། །སྟོབས་ལྡན་དར་བབ་དགུན་དུས་
སྨྱུང་བས་བཅོས། །ཞེས་པའི་དོན། སྨྱུང་བར་བྱ་བ་དེའི་ཡུལ་ནི་མ་ཞུ་བའི་་་་
ནད་དང་སྣུམ་ཧ་ཅང་ཟོས་ཆེས་པའི་ནད་བརླ་རེངས་ཀྱི་ནད་དང་། རིམས་་་
• 648 •



ནད་དང་། གཅིན་སྙི་བའི་ནད་དང་ཁོང་འབྲས་ཀྱི་ནད་དང་དྲེག་ནད་དང་།
གྲུམ་བུའི་ནད་དང་། མཆེར་པའི་ནད་དང་། ལྐོག་མའི་ནད་དང་། ཀླད་པ་ན་
བ་དང་། སྙིང་ནད་དང་། ཚད་པས་འཁྲུ་བའི་ནད་དང་། སྐྱུག་པའི་ནད་དང་།
ལུས་ལྕི་བ་དང་། དང་ག་མི་བདེ་བ་དང་། བཤང་བ་དང་གཅི་བ་དང་། འགག་
པའི་ནད། ཚོ་ཆེས་པ་དང་། ཆུ་སེར་གྱི་ནད་དང་། བད་ཀན་དང་མཁྲིས་པ་་་
རྒྱས་པའི་ནད་རྣམས་དང་། ལུས་སྟོབས་ལྡན་ཤིང་དར་ལ་བབ་པ་ཡིན་ན།
དགུན་གྱི་དུས་སུ་སྨྱུང་བས་བཅོས་པར་བྱ། ཞེས་པའོ། །
གཉིས་པ། གང་གི་དམད་པའམ་སྨྱུང་བར་བྱ་བ་སྟོན་པ་ནི། དེ་ཡི་་་་་
སྨན་དུ་ཞི་དང་སྦྱང་བ་གཉིས། །ཞེས་པ་སྟེ་ཉམས་དམད་པ་དེ་ཡི་སྨན་དུ་ཞི་
བྱེད་དང་སྦྱང་པ་གཉིས་ཞེས་པའོ། །
དང་པོ། ཞི་བའི་སྦྱོར་བ་སྟོན་པའི་མདོར་བསྟན་ནི། མ་སྙོམས་སྙོམས་
པར་བྱེད་པ་ཞི་བ་སྟེ། །སྦྱོར་བ་ཟས་སྨན་སྤྱོད་ལམ་དཔྱད་ཀྱིས་བཅོས།
།ཞེས་པའི་དོན། མ་སྙོམས་པ་སྟེ་རང་གི་ཚད་ལས་ལྷག་པའམ། མ་ཚང་བའི་་་
ཚུལ་དུ་གནས་པ་དག་སྙོམས་པར་བྱེད་ཅིང་རང་གི་ཚད་དང་ལྡན་པར་བྱེད་་་
པའི་སྨན་དེ་ནི་ཞི་བ་ཞེས་བྱ་སྟེ། དེའི་སྦྱོར་བ་ཟས་དང་སྨན་དང་སྤྱོད་ལམ་་་
དང་དཔྱད་རྣམས་ཀྱིས་བཅོས་པར་བྱ། ཞེས་པའོ། །
ཞི་བའི་སྦྱོར་བའི་རྒྱས་བཤད་ནི། ཉམས་སྟོབས་ཆུང་ལ་ཟས་ཀྱི་་་་་
བཀྲེས་སྐོམ་བྱ། །དེ་འོག་ཡང་ཞིང་འཇུ་སླ་ཉུང་ཟད་བསྟེན། །ཉམས་་
སྟོབས་འབྲིང་ལ་ཐང་དང་ཕྱེ་མ་སོགས། །དྲོད་སྐྱེད་སྨིན་བྱེད་སྦྱོར་བ་
གང་ཡིན་བསྟེན། །སྟོབས་ལྡན་ཉིན་མཚན་རྩོལ་བཅག་རྔུལ་དབྱུང་་་་
• 649 •



ཞིང་། །མེ་བཙའ་དུགས་ལུམས་གཏར་ག་དཔྱད་ཀྱིས་བཅོས། །ཞེས་་་་་
པའི་དོན། གོང་དུ་བཤད་པའི་ནད་དེ་རྣམས་གང་ཡང་རུང་བས་ཟིན་ནས་་་་་
ཉམས་སྟོབས་ཆུང་བ་ལ་ཁ་ཟས་ཀྱི་བཀྲེས་པ་དང་སྐོམ་པས་སྨྱུང་བ་བྱས་ཏེ་་་་
ཉམས་དམད་ཅིང་། དེའི་འོག་ཏུ་སྐམ་སའི་ཤ་དང་། འབྲས་ཐུག་ལ་སོགས་པ་
ཡང་ཞིང་འཇུ་བ་སླ་བའི་ཟས་ཉུང་ཟད་བསྟེན་པར་བྱ་ཞིང་། ཉམས་སྟོབས་་་
འབྲིང་ཙམ་ལ་ཐང་དང་ཕྱེ་མ་ལ་སོགས་པས་ཉམས་དམད་པར་བྱ་སྟེ། མ་ཞུ་བ་
དང་བད་ཀན་རྒྱས་པ་ལྟ་བུ་ལ་ཚ་བ་གསུམ་ལ་སོགས་པས་ཕོ་བའི་མེ་དྲོད་སྐྱེད་
པར་བྱེད་པའི་སྨན་དང་རིམས་ལ་སོགས་པ་མ་སྨིན་པ་སྨིན་པར་བྱེད་པའི་སྨན་
ཏིག་ཏ་ལ་སོགས་པའི་ཐང་ངམ་ཕྱེ་མའི་སྦྱོར་བ་གང་ཡིན་པ་བསྟེན་པར་བྱ་སྟེ།
ལུས་སྟོབས་ལྡན་པའམ་དར་ལ་བབ་པས་ཉིན་མཚན་དུ་རྩོལ་བས་བཅག་པ་་་་
དང་རྔུལ་དབྱུང་བར་བྱ་ཞིང་། མེ་བཙའ་དང་དུགས་དང་ལུམས་དང་གཏར་ཁ་
ལ་སོགས་པ་དཔྱད་རྣམས་ཀྱིས་བཅོས་པར་བྱ། ཞེས་པའོ། །
སྦྱང་བས་ཉམས་དམད་པའི་མདོར་བསྟན་ནི། སྦྱང་བས་ནད་སློང་་་
ཕྱིར་འབྱིན་བྱེད་པ་སྟེ། །ཞེས་པའི་དོན། གོང་དུ་བཤད་པ་དེ་ནད་སྦྱང་བ་་་
བྱས་པས་ནད་སློང་ཞིང་ཕྱིར་ལ་འབྱིན་པར་བྱེད་པ་ཡིན་ཏེ། ཞེས་པའོ། །
སྦྱང་བ་ཉམས་སྨད་པའི་རྒྱས་བཤད་ནི། སྦྱོར་བ་མ་ཞུའི་གནས་ལ་་་
སྐྱུགས་ཀྱིས་སྦྱང་། །ཞུ་བའི་གནས་ལ་ནི་རུ་ཧ་ཡིས་སྦྱང་། །ལུས་སྤྱིར་་
བཤལ་ལ་རྩ་ནད་རྩ་སྦྱོང་བྱ། །ཞེས་པའི་དོན། ཚོ་ཆེས་པ་ལ་སོགས་པ་་་་་
ཉམས་དམད་པའི་རྒྱས་བཤད་ནི། གོང་དུ་བཤད་པའི་ནད་མ་ཞུ་བའི་གནས་ལ་
གནས་པ་ཡིན་ན་སྐྱུགས་ཀྱིས་སྦྱང་སྟེ་ནད་གྱེན་དུ་འདྲེན་པ་དང་། ཞུ་བའི་་་་
• 650 •
-
-
-



གནས་ལ་གནས་པ་ཡིན་ན་ནི་རུ་ཧ་ཡིས་སྨད་ནས་སྦྱང་སྟེ་མས་བཏང་བ་ལུས་་་
ཀྱི་སྤྱི་ཙམ་པར་བཤལ་གྱིས་སྦྱང་བར་བྱ་ལ། རྩ་ནད་ནི་རྩ་སྦྱོངས་ཀྱིས་སྦྱང་བར་
བྱ། ཞེས་པའོ། །
གསུམ་པ། སྨྱུང་བ་བྱས་པའི་ཕན་ཡོན་སྟོན་པ་ནི། ཞི་སྦྱང་ཉམས་་་་་
དམད་ཕན་ཡོན་དབང་པོ་གསལ། །ལུས་ཡང་ཡི་ག་བདེ་ལ་བྱ་བྱེད་་་་
བརྩོན། །བཀྲེས་སྐོམ་དུས་འབྱུང་བཤང་རླུང་བདེ་བར་རྒྱུ། །ཅེས་པའི་་
དོན། ཞི་བའི་སྨན་དང་སྦྱང་བས་ཉམས་སྨད་པའམ་སྨྱུང་བར་བྱས་པའི་ཕན་་་
ཡོན་ནི། དབང་པོ་གསལ་བ་དང་ལུས་ཡང་བ་དང་། ཡི་ག་བདེ་བས་ཟས་ལེན་
ཞིང་སྙིང་ལ་འདོད་པ་དང་བྱ་བྱེད་ལ་བརྩོན་པ་དང་བཀྲེས་པ་དང་སྐོམ་པ་དུས་
གཅིག་ཏུ་འབྱུང་བ་དང་། བཤང་བ་དང་ཐུར་སེལ་གྱི་རླུང་ལ་སོགས་པ་དྲི་མ་་
རྣམས་མི་སྲི་ཞིང་བདེ་བར་རྒྱུ། ཞེས་པའོ། །
བཞི་པ། མྱུང་བ་དྲགས་པའི་སྐྱོན་སྟོན་པ་ནི། དྲགས་ན་ཟུངས་ཟད་
ཤ་སྐེམ་མགོ་བོ་འཁོར། །གཉིད་མེད་མདངས་ཤོར་སྐད་དམའ་དབང་
པོ་ཉམས། །ཁ་སྐོམ་དང་ཁ་འགག་དང་བྱིན་པ་བརླ་། །གཞུག་ཏོ་རྩིབ་
ལོགས་སྙིང་ཁ་ཀླད་པ་ན། །རིམས་འདེབས་སྨྱུག་འདོད་རླུང་ནད་སྐྱེད་
པར་བྱེད། །ཞེས་པའི་དོན། སྨྱུང་བས་ཉམས་དམད་པར་བྱས་ཏེ་ཐལ་དྲགས་
པར་གྱུར་ན་ལུས་ཟུངས་ཟད་པ་དང་ཤ་སྐེམ་པ་དང་། མགོ་བོ་འཁོར་བ་དང་་
གཉིད་མེད་པ་དང་། གཟི་མདངས་ཤོར་ཏེ་ངན་པ་དང༌། སྐད་ཀྱི་གདངས་་་་་
དམའ་བ་དང་དབང་པོ་རྣམས་ཉམས་ཏེ་མི་གསལ་བ་དང་ཁ་སྐམ་པ་དང་།
དང་ཁ་འགགས་ཏེ་ཟས་མི་འདོད་པ་དང་བྱིན་པ་དང་བརླ་དང་གཞུག་ཏོ་དང་
• 651 •



ས
རྩིབ་ལོགས་དང་སྙིང་ཁ་དང་ཀླད་པ་རྣམས་ན་བ་དང་རིམས་ཀྱིས་འདེབས་པ་
དང་སྐྱུག་སྙིང་འདོད་པ་དང་རླུང་གིས་ནད་སྐྱེད་པར་བྱེད་པས་སྨྱུང་བ་ཧ་ཅང་
དྲགས་ན་སྐྱོན་དེ་རྣམས་འབྱུང་བས་སྨན་པས་སེམས་མ་ཡེངས་པར་བཅོས་པ་་
གལ་ཆེའོ། །
ལྔ་པ། སྨྱུང་བ་དྲགས་པ་དེ་བཅོས་པའི་ཐབས་སྟོན་པ་ནི། དེ་ལ་བརྟ་
བར་བྱེད་པ་ཐམས་ཅད་ཕན། །ཁྱད་པར་ཤ་ཟའི་ཤ་དང་འཇམ་རྩི་་་་
བཏང་། །ཟས་འགྲངས་གཉིད་ལོག་ཕག་འདྲ་ལུས་རྒྱས་འགྱུར། །ལུས་
རྒྱས་འཚོ་བྱེད་ཤ་འདྲ་གང་ཡང་མེད། །ཅེས་པའི་དོན། ཉམས་དམད་་་་་་
དྲགས་པ་ན་དེ་གསོ་བའི་ཐབས་ལ་ཀ་ར་བུ་རམ་འོ་མ་ཤ་མར་ཞོ་ཆང་ལ་སོགས་
པ་བཅུད་ཅན་གྱི་ཟས་དང་དེའི་སྨན་ལ་སོགས་པ་བརྟ་པར་བྱེད་པའི་སྦྱོར་བ་་་
ཐམས་ཅད་ཕན་པ་ཡིན་ཞིང༌། ཁྱད་པར་དུ་ཤ་ཟ་བའི་སེམས་ཅན་གྱི་ཤ་ནི་་་་
ལུས་ཀྱི་ཤ་སྐྱེད་པར་བྱེད་ཅིང་འཕེལ་བར་བྱེད་པ་ཡིན་པས་ཤིན་ཏུ་ལུས་བརྟས་
ཤིང་ཕན་པ་དང་དེ་བཞིན་དུ་འཇམ་རྩི་གཏང་བ་དང་བཅུད་ཅན་གྱི་ཟས་་་་་་
འགྲངས་བར་ཟོས་ཤིང་གཉིད་ཚིམ་པར་ལོག་ན་དཔེར་ན་ཕག་དང་འདྲ་བར་་་
ལུས་ཀྱི་ཤ་རྒྱས་པར་བྱེད་ཅིང་སྐྱེམ་པ་ཚོ་བར་བྱེད་པ་ནི་ཤ་དང་འདྲ་བའི་ཟས་
གང་ཡང་མེད་དེ་ཤ་ཉིད་མཆོག་ཏུ་འགྱུར་བ་ཡིན་ཞེས་པའོ། །
གསུམ་པ། མཇུག་བསྡུ་བ་ནི། མདོར་ན་བརྟ་བྱའི་ཡུལ་ལ་ཉམས་་་
མི་དམད། །གལ་ཏེ་སྦྱང་བ་དགོས་ལ་འཇམ་པོས་བྱ། །ཉམས་དམད་་
དགོས་ལ་བརྟ་བར་བྱེད་པ་སྤང་། །རླུང་འཕེལ་ནད་གང་ཟད་པ་་་་་
བརྟས་པས་གསོ། །རླུང་ཟད་བད་མཁྲིས་འཕེལ་བ་སྨྱུང་བས་བཅོས། །
• 652 •



རྟེན་དང་བརྟེན་པ་འཕེལ་ཟད་བཅོས་ཐབས་གཅིག ། །ཅེས་པའི་དོན།
བརྟ་བར་བྱ་བ་དང་སྨྱུང་བར་བྱ་བའི་གསོ་ཐས་གཉིས་པོ་མདོར་བསྡུས་ན་བརྟ་
བར་བྱ་བ་སྟེ། ལུས་ཀྱི་སྟོབས་ལ་སོགས་པ་རྒྱས་པར་བྱེད་དགོས་པའི་ཡུལ་ལ་་
ཉམས་སྟོབས་ཟད་པར་འགྱུར་བར་མི་བྱ་སྟེ། ཉམས་དམད་ན་སྐེམ་པ་ལ་སོགས་
པའི་སྐྱོན་འབྱུང་བའི་ཕྱིར་རོ། །གལ་ཏེ་ཉམས་ཅུང་ཟད་དམད་པའི་སྦྱོར་བས་
སྦྱང་བ་བྱ་དགོས་པ་ལ་ཡང་ལུས་སྟོབས་སོགས་ལ་མི་གནོད་པའི་འཇམ་པོའི་་་་
སྦྱོར་བས་སྦྱང་བར་བྱ་ཞིང་ཉམས་དམད་པའམ་སྨྱུང་བར་བྱ་དགོས་པའི་ཡུལ་་
ལ་སྟོབས་སྐྱེད་པ་ལ་སོགས་པའི་སྦྱོར་བས་བརྟ་བར་བྱེད་པ་སྤང་བར་བྱ་སྟེ།
དཔེ་ཉེས་གསུམ་ལྟ་བུ་ལ་མཚོན་ན་རླུང་འཕེལ་ནས་བད་མཁྲིས་ཟད་པ་ལྟ་་་་་
བུའམ། རླུང་འཕེལ་ནས་གོང་དུ་བཤད་པའི་ནད་གང་ཡིན་པ་ཟད་པ་ལྟ་བུ་་་
ཡིན་ན་ལུས་ཟུངས་ལ་སོགས་པ་བརྟས་པར་བྱེད་པའི་ཆོ་གས་གསོ་བར་བྱ་ཞིང་
རླུང་ཟད་བད་མཁྲིས་གཉིས་འཕེལ་བ་ལྟ་བུ་སྨྱུང་བའི་ཆོ་གས་བཅོས་པར་བྱ་སྟེ།
རྟེན་ལུས་ཟུངས་ལ་སོགས་པ་གནོད་བྱ་དང་བརྟེན་པ་འཕེལ་ཟད་ལ་སོགས་པ་
མང་དུ་བཤད་ཀྱང་བཅོས་ཐབས་བརྟས་པར་བྱ་བའམ། སྨྱུང་བར་བྱ་བའི་གསོ་
ཐབས་གཅིག་ཁོ་ན་ཡིན་ཞེས་པའོ། །
འདིའི་སྐབས་སུ་གསོ་ཐབས་གཉིས་སུ་འདུས་པའི་རྒྱུ་མཚན། མདོ་་་་
གནས་ལེའུ་བཅུ་བཞི་པའི་འགྲེལ་པ་ཟླ་ཟེར་ལས། ཇི་ལྟར་ཉེས་པ་རྣམས་ནད་
ཀྱི་རྒྱུ་མཐའ་ཡས་ལས་ནད་ཀྱང་མཐའ་ཡས་པ་ཇི་ལྟ་བ་བཞིན་དུ་གསོ་བ་ཡང་་
མཐའ་ཡས་པ་ཉམས་བརྟ་བ་དང་ཉམས་དམད་པའི་གསོ་བའི་ཐབས་ཀྱང་སྦྱོར་
བ་རབ་དང་རབ་མཆོག་གི་དབྱེ་བ་མཐའ་ཡས་པར་རིག་ན་ཅིའི་ཕྱིར་གསོ་བའི་
• 653 •



ཐབས་གཉིས་ཁོ་ནར་ཟད་ཅེས་ཕྱིར་རྒོལ་བ་དག་ཡོད་པས། དེའི་ཕྱིར་གཞུང་
རྩོམ་པར་བྱེད་པས་འདིར་སྨྲས་པ་ནི། ནད་ཀྱི་དབྱེ་བ་ཐ་དད་ཀྱི། གཅོད་འཁྲུ་
ལ་སོགས་དབྱེ་བ་ཡིས། ནད་ལྟར་ཐ་དད་གྱུར་ཀྱང་ནི། གསོ་བ་གཉིས་ལས་་་་
ཡོད་མ་ཡིན། ཞེས་བྱ་བ་ཡིན་ཏེ། ནད་རྣམས་ཟད་པ་དང་། གནས་པ་དང་།
སྟེང་དང་། འོག་དང་། རྩིབ་ལོགས་ལ་སོགས་པ་ཐད་ཀར་འགྲོ་བ་ལ་སོགས་་་་
པའི་མཚན་ཉིད་ཀྱི་རྣམ་པར་ཕྱེ་ན་མཐའ་ཡས་པ་ཡོད་དུ་ཟིན་ཀྱང་གསོ་བ་ནི་་
རྣམ་པ་གཉིས་ལས་ལྷག་པར་དབྱེ་བ་མེད་དོ། །དེ་བཞིན་དུ་གཅོད་པར་བྱ་བ་་
ལ་སོགས་པའི་དབྱེ་བས་ཕྱེ་བ་ལས་ཀྱང་ཐ་དད་པར་འགྱུར་ཏེ། འདི་ནི་གཅད་
པའི་གསོ་བའོ། །འདི་ནི་འཁྲུ་བའི་གསོ་བའོ། །འདི་ནི་རབ་ཏུ་གཅད་པའོ། །
འདི་ནི་རབ་མཆོག་ཏུ་གཅད་པའོ། །འདི་ནི་རབ་ཏུ་འཁྲུ་བའོ། །འདི་ནི་རབ་་་
མཆོག་ཏུ་འཁྲུ་བའོ། །སོགས་པས་ནི་སྣུམ་པ་དང་རྩུབ་པ་ལ་སོགས་པ་ཡིན་ཏེ།
ཇི་ལྟར་དེ་མཐའ་ཡས་པ་ཡིན་དུ་ཟིན་ཀྱང་། དེ་རྣམས་དབྱེ་བ་མེད་པ་ཡིན་ཞེ་
ན། ནད་ལྟར་ཐ་དད་གྱུར་ཀྱང་ནི། ཞེས་བྱ་བ་སྟེ་དཔེར་ན་ནད་གཞི་ལ་སོགས་
པའི་དབང་གིས་ཀྱང་རིམས་ལ་སོགས་པའི་ནད་རྣམས་ཐ་དད་པར་འགྱུར་བ་
ཡིན་ཀྱང་གསོ་བ་ནི་བརྟ་བ་དང་ཉམས་དམད་པའི་ཚུལ་གཉིས་ཀྱིས་སྒྲུབ་པར་
བྱ་བ་ཡིན་པས་ན་མཚན་ཉིད་དེ་གཉིས་ལས་དབྱེ་བ་ཡོད་པ་མ་ཡིན་ཏེ། ལན་་
འགའ་དེ་རྣམས་བརྟ་བར་བྱ་བས་གསོ་དགོས་པར་འགྱུར་ལ། ལ་ལར་ནི་ཉམས་
འབྲི་བས་གསོ་བར་བྱ་དགོས་ཀྱི་དེ་མ་གཏོགས་པ་གསོ་བའི་ཕུང་པོ་གསུམ་པ་ནི་
ཡོད་པ་མ་ཡིན་ནོ། །ཞེས་བཤད་ཅེས་གསུངས་སོ། ཞེས་པ་ནི་དེ་སྐད་ཅེས་་་་
ལེའུ་ཉེར་དགུ་པ་གསུངས་སོ། །ཞེས་པའོ། །
• 654 •



ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་གསོ་ཐབས་གཉིས་བསྟན་པའི་ལེའུ་སྟེ་ཉི་ཤུ་རྩ་
དགུ་པའོ། །ཞེས་པ་སྟེ། གསོ་ཐབས་གཉིས་བསྟན་པའི་ལེའུ་ཉེར་དགུ་པ་རྒྱས་
པར་བཤད་ཟིན་ཏོ། །
ལེའུ་སུམ་ཅུ་པ། ཉེས་གསུམ་གསོ་
ཐབས་དངོས།
ད་ནི་ཁྱད་པར་ཉེས་གསུམ་གསོ་ཐབས་དངོས་སུ་བསྟན་པའི་ལེའུ་སུམ་
ཅུ་པ་བཤད་པར་བྱ་སྟེ། དེ་ཡང་ལེའུ་འདི་གསུངས་ཤིང་ཉན་པར་གདམས་པ་
དང་། གཞུང་དོན་དངོས་དང་། མཇུག་བསྡུ་བ་གསུམ་ལས།
དང་པོ་ནི། དེ་ནས་ཡང་དྲང་སྲོང་རིག་པའི་ཡེ་ཤེས་ཀྱིས་འདི་་་
སྐད་ཅེས་གསུངས་སོ། །ཀྱེ་དྲང་སྲོང་ཆེན་ཉོན་ཅིག །ཅེས་པ་སྟེ། བརྟ་་་
བར་བྱ་བ་དང་སྨྱུང་བར་བྱ་བའི་གསོ་ཐབས་གཉིས་བསྟན་པའི་ལེའུ་གསུངས་་
ཟིན་པའི་སྐབས་དེ་ནས་ཡང་། དྲང་སྲོང་རིག་པའི་ཡེ་ཤེས་ཀྱིས་དྲང་སྲོང་ཡིད་
ལས་སྐྱེས་ལ་འདི་སྐད་ཅེས་གསུངས་སོ། །ཀྱེ་ཞེས་བོས་ནས་དྲང་སྲོང་ཆེན་པོ་་་
ཉོན་ཅིག་ཅེས་གསོ་ཐབས་དངོས་སུ་སྟོན་པའི་ལེའུ་སུམ་ཅུ་པ་ཉན་པར་་་་་་་་
གདམས་པའོ། ། །
གཉིས་པ། གཞུང་དོན་དངོས་ལ། ཉེས་གསུམ་སོ་སོར་བཅོས་པའི་་་་་
མདོར་བསྟན་ནི། ཁྱད་པར་ཉེས་གསུམ་སོ་སོར་བཅོས་པ་ནི། །ཞེས་པ་སྟེ།
ཁྱད་པར་གསོ་ཐབས་ལ་ཉེས་གསུམ་སྟེ། རླུང་མཁྲིས་བད་ཀན་སོ་སོར་སྒོས་སུ་
• 655.



བཅོས་པའི་ཐབས་སྟོན་པ་ནི། ཞེས་པའོ། །
༡ རླུང་ནད་གསོ་ཐབས།
གསོ་ཐབས་རྒྱས་པར་བཤད་པ་ལ་ཉེས་པ་གསུམ་གྱི་ནང་ནས་རླུང་གི་་་
གསོ་ཐབས་སྟོན་པ་ནི། ཟུང་འཇུག་རླུང་ལ་ཏིལ་མར་མཆོག་ཡིན་ཏེ། །
ཆང་དང་བུ་རམ་(མར་)རྙིང་ལུག་ཤ་རྙིང་། །འཕྱི་བ་རྟ་བོང་མི་ཤ་་་
སྒོག་བཙོང་སོགས། །ལྕི་སྣུམ་འཇམ་དྲོའི་ཟས་ཀྱིས་བཅོས་པར་བྱ། །
སྤྱོད་ལམ་མུན་ཁུང་དྲོ་བའི་གནས་སུ་བསྡད། །ཡིད་འོང་ཚིག་སྙན་་་་
གཉིད་ལོག་གོས་དྲོར་བགོ། །སྨན་དུ་རུས་བཅུད་གསུམ་གྱི་ཁུ་བ་དང་། །
ལུག་མགོ་རྙིང་པའི་མགོ་ཁྲོལ་སྦྱོར་བར་བྱ། །བཅུད་བཞིའི་ཐང་དང་་་
ཤིང་ཀུན་གསུམ་ཐང་བཏང་། །ཕྱེ་མ་ཛཱ་ཏི་ཤིང་ཀུན་ཅུར་ནིས་བསྟེན།།
དཀར་འདོན་ཤ་འདོན་སྐྱུར་འདོན་སྒོག་འདོན་སྦྱར། །ཛཱ་ཏི་སྒོག་སྐྱ་་་
བཙན་དུག་རུས་ཆེན་དང་། །འབྲས་བུ་གསུམ་དང་རྩ་བའི་སྨན་མར་
སྦྱར། །མདོར་ན་མངར་སྐྱུར་ལན་ཚ་སྣུམ་དྲོས་བཅོས། །ཁྱད་པར་མར་
རྙིང་དྲོད་ཀྱི་འཇམ་རྩི་བསྔགས། །དཔྱད་དུ་ལོ་མར་རྙིང་པའི་བསྐུ་་་་་
མཉེ་བྱ། །སྣུམ་ལྡན་དུགས་ཀྱིས་གཟེར་བའི་གནས་སུ་བདུགས། །སྤྱི་
གཙུག་ལ་སོགས་རླུང་གསང་མེ་བཙས་མནན། །ཞེས་པའི་དོན། ཚ་གྲང་
གཉིས་ཀ་ལ་ཟུང་དུ་འཇུག་པ་རླུང་གི་ནད་ཡིན་པ་དེའི་གཉེན་པོའི་སྨན་ནི།
ཏིལ་གྱི་མར་ཁུ་མཆོག་ཏུ་རླུང་ལ་ཕན་པ་ཡིན་ཏེ། དེར་མ་ཟད་རླུང་ནད་ལ་་་་་
ཟས་ཀྱང་ཆང་དང་། བུ་རམ་དང་། མར་རྙིང་པ་དང་། ལུག་ཤ་རྙིང་པ་དང་།
འཕྱི་བ་དང་། རྟ་དང་བོང་བུ་མི་རྣམས་ཀྱི་ཤ་དང་སྒོག་སྐྱ་དང་བཙོང་སྒོག་ལ་
• 656 •



སོགས་པའི་ལྕི་ལ་སྣུམ་ཞིང་འཇམ་ལ་དྲོ་བའི་ཟས་ཀྱིས་བཅོས་པར་བྱ་བ་དང་། །
སྤྱོད་ལམ་ཡང་མུན་ཁུང་དང་དྲོ་བའི་གནས་སུ་བསྡད་དེ། ཡིད་དུ་འོང་བའི་་་
གྲོགས་ཀྱིས་ཚིག་སྙན་པོ་སྨྲ་ཞིང་གཉིད་ལོག་ཏུ་གཞུག་པ་དང་གོས་དྲོ་བར་བགོ་
རུ་གཞུག་པའོ། །སྨན་དུ་སྲེ་ལོང་ལ་སོགས་མགོ་གཞུང་ཕྱུང་(དང་སོག་མགོ་་་་
གཞུག་ཆུང་)སྟེ། རུས་བཅུད་གསུམ་གྱི་ཁུ་བ་དང་ལུག་མགོ་རྙིང་པའི་མགོ་ཁྲོལ་
གྱི་སྦྱོར་བ་བྱ་ཞིང་བཅུད་བཞི་སྟེ་ཤ་དང་མར་དང་བུ་རམ་རྙིང་པ་རྣམས་ཆང་་
ལ་བསྡུས་པའི་ཐང་བཏང་བ་དང་། ཤིང་ཀུན་དང་སྒ་སྐྱ་དང་རྒྱམ་ཚ་གསུམ་གྱི་
ཐང་གཏོང་བར་བྱའོ། །ཕྱེ་མ་ནི་ཛཱ་ཏི་དང་ཤིང་ཀུན་དང་ཁ་རུ་ཚྭ་དང་ཙབས་
རུ་ཚ་དང་རྒྱམ་ཚ་དང་ཚ་བ་གསུམ་དང་ཤིང་ཚ་དང་། སུག་སྨེལ་དང་སེ་འབྲུ་
དང་ཨུ་རུ་ར་དང་སླེ་ཏྲེས་དང་སྒོག་སྐྱ་རྣམས་བུར་དཀར་གྱིས་རྟ་བྱས་ཏེ། ཛཱ་་
ཏི་དང་ཤིན་ཀུན་གཉིས་གང་རུང་གཙོ་བོར་གཏང་བས་བཅུད་ལ་ནི་བསྟེན་་་་་
པར་བྱ་ཞིང་མན་ངག་རྒྱུད་དུ་བཤད་པ་ལྟར། དཀར་འདོན་དང་ཤ་འདོན་དང་
སྐྱུར་འདོན་དང་སྒོག་འདོན་ཏེ་རྣམ་པ་བཞི་སྦྱར་བ་དང་། སྨན་མར་ནི་མན་་་་
ངག་རྒྱུད་ཀྱི་རླུང་བཅོས་ཀྱི་སྐབས་ལྟར་ཛཱ་ཏིའི་སྨན་མར་ཇི་བཞིན་དུ་སྒོག་སྐྱ་་་
དང་བཙན་དུག་དང་རུས་ཆེན་དང་འབྲས་བུ་གསུམ་དང་རྩ་བ་ལྔ་ལ་སོགས་་་་
པའི་སྨན་མར་སྦྱར་བར་བྱ་སྟེ། མདོར་བསྡུ་ན་ནི་ཟས་སྨན་རོ་མངར་བ་དང་་་
སྐྱུར་བ་དང་ལན་ཚ་བ་སོགས་པ་ནུས་པ་སྣུམ་ལ་དྲོ་བས་བཅོས་པར་བྱ། རླུང་
གི་ནད་ལ་ཁྱད་པར་དུ་མར་རྙིང་ལ་སོགས་པ་དྲོད་ཆེ་ཞིང་འཇུ་བྱེད་ཀྱི་སྨན་་་་་
གྱིས་འཇམ་རྩི་གཏང་བས་མཆོག་ཏུ་བསྔགས་པ་ཡིན་ནོ། །དཔྱད་དུ་ནི་ལོ་མར་
རྙིང་པས་ལུས་བསྐུ་ཞིང་མཉེ་བར་བྱ་བ་དང་སྣུམ་ལྡན་གྱི་རྫས་དང་འབའ་ཆ་་་
• 657 •



དང་རུས་རྙིང་བཅོས་པ་ལ་སོགས་པའི་དུགས་ཀྱིས་རླུང་གི་གཟེར་བྱུང་བའི་་་་
གནས་སུ་བདུགས་པར་བྱ་བ་དང༌། སྤྱི་གཙུག་དང་ཨན་སྟོང་དང་དྲུག་བདུན་
དང་དཀར་ནག་མཚམས་སོགས་རླུང་གི་གསང་རྣམས་མེ་ཡིས་མནན་པར་བྱ་་་
ཞེས་པའོ། ། །
་༢ མཁྲིས་པའི་གསོ་ཐབས། །
མཁྲིས་པའི་གསོ་ཐབས་སྟོན་པ་ནི། མཁྲིས་པའི་ནད་ལ་མར་གསར་
མཆོག་ཡིན་ཏེ། །བ་གླང་རི་དྭགས་ཤ་གསར་ཆུ་བསིལ་ཇ། །བ་རའི་ཞོ་
དར་སྐྱབས་དང་ཁུར་ཚོད་དང་། །ཆག་ཚེ་ཕྱེ་ཐུག་བསིལ་བའི་ཟས་་་་
ཀྱིས་བཅོས། །སྤྱོད་ལམ་བསེར་བུ་ཤིང་གྲིབ་ནེའུ་གསིང་བསྟེན། །ཆུ་་་
འགྲོམ་བསིལ་གནས་མི་འཁྲུགས་དལ་བར་བསྡད། །དྲི་བཟང་བསིལ་་
ཞིང་ཡིད་དུ་འོང་བ་བྱུག། །སྨན་དུ་སྔོ་སྨན་ཐང་སྨན་ཐུན་མོང་གསུམ།།
ག་བུར་ཙན་དན་གི་ཝང་ཚད་སྟོབས་སྦྱར། །མདོར་ན་མངར་ཁ་བསྐ་
བསིལ་སྨན་གྱིས་བཅོས། །ཁྱད་པར་མངར་བའི་བཤལ་གྱིས་སྦྱང་བ་་་
བསྔགས། །དཔྱད་དུ་རྔུལ་དབྱུང་ཆུ་ཡི་འཁོར་ལོ་བསྐོར། །གང་རྒྱས་རྩ་
ལ་གཏར་ཞིང་བསིལ་བའི་དུགས། །ཞེས་པའི་དོན། ཉེས་གསུམ་གྱི་ནང་་་་
ནས་མཁྲིས་པའི་ནད་ལ་ནི་མར་གསར་པ་མཆོག་ཏུ་ཕན་ཞིང་བསྔགས་པ་ཡིན་
ཏེ་གཞན་ཡང་བ་གླང་དང་རི་དྭགས་ཀྱི་ཤ་གསར་པ་བཞི་ཆུ་བསིལ་བ་དང་ཇ་་
དང་། བ་དང་རའི་ཞོ་དང་དར་བ་དང་སྐྱབས་དང་ཁུར་མའི་ཚོད་མ་དང་ཆག་
ཚེ་སྟེ་ནས་སྔོན་(བརྔོས་)གྱི་ཟན་དང་ཕྱག་རྩེ་[ཆག་ཚེ་]དེའི་ཕྱེ་མའི་ཐུག་པ་
ལ་སོགས་པ་བསིལ་ལ་ཡང་བའི་ཟས་དང་སྐོམ་གྱིས་བཅོས་པར་བྱའོ། །སྤྱོད་་་
• 658 •



ལམ་ནི་བསེར་བུ་བསིལ་བ་དང་ཤིང་གི་གྲིབ་མ་དང་ནེའུ་གསིང་ལ་སོགས་པ་་་
བསྟེན་ཞིང་། ཆུ་འགྲམ་ལ་སོགས་པ་བསིལ་བའི་གནས་སུ་ལུས་མི་འཁྲུགས་པར་
བྱས་ཏེ་དལ་བར་བསྡད་ལ་ཙན་དན་ལ་སོགས་པ་དྲི་བཟང་བསིལ་ཞིང་ཡིད་དུ་
འོང་བའི་སྨན་གྱིས་བྱུག་པར་བྱའོ། །
མཁྲིས་པའི་སྨན་དུ་སྔོ་སྨན་དང་ཐང་སྨན་ལ་སྨན་རྣམས་ནི་ཐུན་མོང་བ་
སྤྱི་འགྲོའི་སྨན་གསུམ་ཡིན་ཞིང་། ཚད་པ་སོགས་ཚད་སྟོབས་ཆེ་བ་ལ་ག་བུར་གྱི་
སྦྱོར་བ་དང་ཚད་སྟོབས་འབྲིང་ལ་ཙན་དན་གྱི་སྦྱོར་བ་དང་། ཚད་སྟོབས་ཆུང་
བ་ལ་གི་ཝང་གི་སྦྱོར་བ་ནི་ཚད་པའི་སྟོབས་དང་སྦྱར་བར་བྱ་སྟེ། མདོར་བསྡུ་་
ན་རོ་མངར་བ་དང་ཁ་བ་དང་བསྐ་བ་དང་བསིལ་བའི་སྨན་གྱིས་བཅོས་པར་བྱ་
ཞིང་ཁྱད་པར་དུ་མཁྲིས་པའི་ནད་ལ་རོ་མངར་བའི་བཤལ་སྨན་གྱི་སྦྱང་བར་བྱ་
བ་མཆོག་ཏུ་ཕན་ཞིང་བསྔགས་པ་ཡིན་ནོ། །དཔྱད་དུ་ནི་རྔུལ་དབྱུང་བ་དང་།
ཆུ་གྲང་མོ་སྤྱི་བོ་ནས་བླུག་པ་དང་ཆུ་བསིལ་པོའི་ནང་ན་འདུག་པ་ནི་ཆུ་ཡི་་་་་
འཕྲུལ་འཁོར་བསྐོར་བ་དང་གང་རྒྱས་པའི་རྩ་ལ་གཏར་ཁ་བྱ་ཞིང་བསིལ་བའི་
དུགས་ཀྱིས་གང་ན་བའི་གནས་སུ་བདུགས་པར་བྱ་བ་ཡིན་ནོ། །ཞེས་པའོ། །
༣ བད་ཀན་གྱི་གསོ་ཐབས། །
བད་ཀན་གྱི་གསོ་ཐབས་སྟོན་པ་ནི། བད་ཀན་ནད་ལ་སྦྲང་རྩི་་་་་
མཆོག་ཡིན་ཏེ། །ཉ་ལུག་གཡག་རྒོད་གཡི་སྤུང་བྱ་རྒོད་ཤ། །འབྲུ་རྙིང་
ཟན་དྲོན་ཆང་ནར་ཕྱིན་པ་དང་། །ཆུ་སྐོལ་སྒ་ཆུ་ལ་སོགས་ཡང་ཞིང་།
རྩུབ། ། དྲོ་ལ་ཆུང་བའི་ཟས་ཀྱིས་བཅོས་པར་བྱ། །སྤྱོད་ལམ་མེ་ཉིས་་་་
བསྲོ་ཞིང་གོས་དྲོར་བགོ། །སྐམ་སར་ལུས་སེམས་རྩོལ་བཅག་གཉིད་མི་
• 659 •



ལོག། །སྨན་དུ་ལན་ཚ་ཚ་བའི་བསྡུས་ཐང་བཏང༌། །ཕྱེ་མ་སེ་འབྲུ་ད་་
ལིས་ཐལ་སྨན་བཏང་། །མདོར་ན་ཚ་སྐྱུར་ཡང་རྩུབ་རྣོ་བ་བསྟེན། །
ཁྱད་པར་རྣོ་ལ་རྩུབ་པའི་སྐྱུགས་སྨན་བསྔགས། །དཔྱད་དུ་ཚྭ་དང་་་་
བོང་བ་སྤུ་དུགས་བསྟེན། །ཤིན་ཏུ་རྒྱས་ལ་མེ་བཙའ་ཐུར་མ་བྱ། །ཞེས་
པའི་དོན། ཉེས་གསུམ་ནང་ནས་བད་ཀན་གྱི་ནད་ལ་སྦྲང་རྩི་ཕན་ཞིང་མཆོག་
ཏུ་བསྔགས་པ་ཡིན་ཏེ། གཞན་ཡང་ཟས་ནི་ཉ་དང་ལུག་དང་གཡག་རྒོད་དང་
གཡི་དང་སྤྱང་ཀི་དང་བྱ་རྒོད་རྣམས་ཀྱི་ཤ་དང་འབྲུ་རྙིང་པའི་ཟན་དྲོན་ཏེ་་་་་
གཡོས་པ་དང་། ཆང་ནར་ཕྱིན་པ་སྟེ་ཆང་སྨིན་པ་དང་ཆུ་སྐོལ་དང་སྒ་ཆུ་ལ་་་་
སོགས་པ་ཡང་ཞིང་རྩུབ་པ་དང་དྲོད་ལ་ཆུང་བའི་ཟས་ཏེ་གྲང་ཤས་ཆེས་པ་མ་་
ཡིན་པ་འཇུ་སླ་ཞིང་ཉུང་ཟད་བསྟེན་པ་རྣམས་ཀྱིས་བཅོས་པར་བྱ་བ་དང་།
སྤྱོད་ལམ་ནི་མེ་དང་ཉི་མས་བསྲོ་ཞིང་གོས་དྲོ་བར་བགོ་བ་དང་སྐམ་སར་ལུས་་
ཀྱི་སྟོབས་འབྱེད་པ་དང་། རྟ་འདུལ་ལ་སོགས་པ་ལུས་དུབ་པར་བྱེད་པ་དང་། །
སེམས་བྲེལ་དུ་བཅུག་སྟེ་དངོས་པོ་རྗེས་སུ་དྲན་པ་ལ་སོགས་པ་ལུས་དང་སེམས་
རྩོལ་བས་བཅག་པ་དང་། ཉིན་མོ་གཉིད་མི་ལོག་པ་སྟེ་ཉིན་གཉིད་ལོག་ཏུ་མི་་
གཞུག་གོ། ། །
སྨན་དུ་ནི་ལན་ཚ་སྟེ་རྒྱམ་ཚ་དང་བྲེ་ག་དང་པི་པི་ལིང་གི་ཐང་དང་ཚ་་
བ་གསུམ་དང་རྒྱམ་ཚའི་ཐང་ལ་སོགས་པ་བསྡུས་པའི་ཁུ་བ་ཚན་མོའི་ཐང་་་་་་་
བཏང་བར་བྱ་ཞིང་། ཕྱེ་མ་ནི་སེ་འབྲུ་བཞི་པ་དང་བརྒྱད་པ་ལ་སོགས་པ་མན་
ངག་རྒྱུད་ཀྱི་བད་ཀན་གསོ་བའི་སྐབས་ནས་བཤད་པ་རྣམས་དང་ཕྱི་མ་རྒྱུད་་་་
ནས་བཤད་པའི་ད་ལིས་བདུན་པ་ལ་སོགས་པ་དང་ཐལ་སྨན་རྣོན་པོ་རྣམས་་་
• 660 •



སྦྱར་བར་བྱ་སྟེ་མདོར་བསྡུས་ན་རོ་ཚ་བ་དང་སྐྱུར་བ་དང་ནུས་པ་ཡང་ལ་རྩུབ་
ཅིང་རྣོ་བའི་ཟས་སྨན་བསྟེན་པ་དང་ཁྱད་པར་དུ་བད་ཀན་གྱི་ནད་ལ་རྣོ་ལ་་་་
རྩུབ་པའི་སྐྱུགས་སྨན་གྱིས་བད་ཀན་གྱེན་དུ་འདྲེན་པ་མཆོག་ཏུ་ཕན་ཞིང་་་་་་་
བསྔགས་པ་ཡིན་ནོ། །དཔྱད་དུ་ནི་ཚྭ་དང་བོང་བ་དང་གཅན་ཟན་གྱི་པགས་་་
པའི་སྤུ་ལ་སོགས་པ་མེ་ལ་བསྲོས་པའི་དུགས་ན་སར་བསྟེན་པར་བྱ་ཞིང་བད་་་་
ཀན་གྱི་ནད་ཤིན་ཏུ་རྒྱས་པ་ལ་མེ་བཙའ་དང་ཐུར་མ་བྱ་བ་བསྔགས་ཞེས་པའོ།
གསུམ་པ་མཇུག་བསྡུ་བ་ནི། མདོར་ན་རླུང་ནད་འཇམ་རྩི་བཅུད་་
ཀྱིས་བཅོས། །མཁྲིས་པའི་ནད་ལ་བསིལ་དང་བཤལ་གྱིས་བཅོས། །
བད་ཀན་ནད་ལ་སྐྱུགས་དང་དྲོད་ཀྱི་བཅོས། །ཞེས་པའི་དོན། ཉེས་་་་་
གསུམ་མདོར་བསྡུས་ན་རླུང་གི་ནད་ལ་གོང་དུ་བཤད་པ་ལྟར་འཇམ་རྩི་དང་་་
ཟས་སྨན་བཅུད་ཅན་རྣམས་ཀྱིས་བཅོས་པར་བྱ་ཞིང་དེ་བཞིན་དུ་མཁྲིས་པའི་་
ནད་ལ་ཟས་སྨན་བསིལ་བ་དང་བཤལ་གྱིས་བཅོས་པར་བྱ་ལ་བད་ཀན་གྱི་ནད་
ལ་སྐྱུགས་དང་ཟས་སྨན་དྲོད་ཀྱིས་བཅོས་པར་བྱ་ཞེས་པའོ། །མདོ་སྡེ་གསེར་་་་
འོད་དམ་པ་ལས། རླུང་གི་བདག་ཉིད་ཅན་ནི་བཅུད་ཀྱིས་གསོ། བཀྲུ་སྨན་གྱིས་
ནི་མཁྲིས་པ་བསལ་བར་བྱ། བད་ཀན་ཚིགས་སུ་བབས་ན་སྐྱུགས་སྨན་གཏང༌།
ཞེས་གསུངས་པའི་ཕྱིར་རོ། ། །
ལྡན་འདུས་ཀྱི་གསོ་ཐབས་མདོར་བསྡུས་སྟོན་པ་ནི། རླུང་དང་མཁྲིས་
པར་ལྡན་ལ་བསིལ་བཅུད་བསྟེན། །བད་མཁྲིས་ལྡན་ལ་བསིལ་ལ་ཡང་
བས་བཅོས། །བད་རླུང་ལྡན་ལ་དྲོ་ལ་བཅུད་པས་བཅོས། །འདུས་པའི་
ནད་ལ་བསིལ་བཅུད་ཡང་བས་བཅོས། །ཞེས་པའི་དོན། ལྡན་པའི་ནང་་་་
• 661 •



ནས་རླུང་དང་མཁྲིས་པར་ལྡན་པའི་ནད་ལ་ཤ་གསར་དང་མར་གསར་དང་ཞོ་
ལ་སོགས་པ་བསིལ་བཅུད་ཟས་ཀྱི་རིགས་དང་འདྲ་བས་སྨན་ལ་ཡང་བའི་ཟས་
སྨན་ལ་སོགས་པས་བཅོས་པར་བྱ་ལ་བད་རླུང་ལྡན་པའི་ནད་ལ་ལུག་ཤ་དང་་་་
ཆང་སྨིན་པ་དང་མར་རྙིང་པ་ལ་སོགས་པ་དྲོ་ལ་བཅུད་པའི་ཟས་སྨན་ལ་སོགས་
པས་བཅོས་པར་བྱ་སྟེ། རླུང་མཁྲིས་བད་ཀན་འདུས་པའི་ནད་ནི་རི་དྭགས་ཀྱི་
ཤ་སྐམ་སའི་འབྲུ་ཉ་ཕག་གི་ཤ། མཛོའི་ཞོ་དར་ལ་སོགས་པ་ཉེས་གསུམ་བསལ་
བའི་ཟས་སྐོམ་དང་སྨན་ལ་སོགས་པས་བསིལ་ལ་བཅུད་ཆེ་བའི་ཡང་བས་ཉེས་
གསུམ་གཅིག་ཏུ་བཅོས་པར་བྱ། ཞེས་པའོ། །
འདིའི་སྐབས་སུ་རྒྱས་པར་མདོ་གནས་ལེའུ་བཅུ་གསུམ་པའི་འགྲེལ་པ་་
ཟླ་ཟེར་ལས། ནད་རྣམས་སོ་སོར་གསོ་བ་དག ནད་ལས་དཔག་ཏེ་བཤད་པ་་་
ཡིན། ལྡན་པ་དང་ནི་འདུས་པ་དག །དེ་ནི་སོ་སོའི་ཚུལ་གྱིས་བརྟག ཞེས་བྱ་བ་
ལ་གང་གིས་གསོ་བ་གང་ཡིན་པ་ནད་རྣམས་སོ་སོའི་མཚན་ཉིད་ལས་དཔག་སྟེ་
བཤད་པ་དེ་ཉིད་ནི་རིམ་པ་ཇི་ལྟ་བ་བཞིན་དུ་བྱ་ལ་ལྡན་པ་དང་འདུས་པའི་་་་
ནད་དག་ལ་ནི་སོ་སོའི་ཚུལ་ཇི་ལྟ་བ་ལས་བརྟག་པར་བྱ་སྟེ་དཔེར་ན་རླུང་དང་
མཁྲིས་པའི་ལྡན་པ་ལ་རླུང་མཁྲིས་པའི་གསོ་བའི་ཐབས་འདྲེས་མས་བརྟག་པར་
བྱས་ལ་དེ་བཞིན་དུ་རླུང་དང་བད་ཀན་གྱི་ལྡན་པ་ཡང་རླུང་དང་བད་ཀན་གྱི་་
འདྲེས་མའི་གསོ་བའི་ཐབས་བརྟག་པར་བྱའོ། །མཁྲིས་པ་དང་བད་ཀན་གྱི་ལྡན་
པ་ཡང་མཁྲིས་པ་དང་བད་ཀན་གྱི་གསོ་བའི་ཐབས་འདྲེས་མར་བརྟག་པར་བྱའོ།།
།དེ་བཞིན་དུ་འདུས་པ་ལ་ཡང་གསོ་གསུམ་ཅི་རིགས་པར་དུས་གཅིག་དུ་བརྟག་
པར་བྱའོ། །ཡང་ལྡན་པ་གསུམ་པོ་འདི་དག་ལ་སྒོ་གཞན་དག་ནས་གསོ་བའི་་་
• 662 •



ཐབས་བསྒྲེ་བ་གསལ་བར་བྱ་བའི་ཕྱིར་སྨྲས་པ་ནི། རླུང་ནི་ཟུང་དུ་འཇུག་པས་
ན། རླུང་མཁྲིས་ཕལ་ཆེར་གསོ་བྱའི་ཕྱིར། བད་ཀན་རླུང་ལ་དཔྱིད་ཀྱི་བྱ། བད་
ཀན་མཁྲིས་པ་སྟོན་གྱི་བྱ། ཞེས་བྱ་བ་ལ་རླུང་དང་མཁྲིས་པའི་འདུས་པའི་ལྡན་
པ་ནི་ཕལ་ཆེར་སོ་གའི་ཆོ་ག་བྱ་སྟེ་སོ་ཀའི་དུས་ཀྱི་སྤྱོད་པ་དུས་སུ་སྤྱོད་བའི་ལེའུ་
ལས་བཤད་པའི་སྣུམ་པ་དང་བསིལ་བའི་ཆོ་ག་སྦྱར་བར་བྱའོ། །དེ་བཞིན་དུ་་་
བད་ཀན་དང་རླུང་གི་ལྡན་པ་ལ་ནི་དཔྱིད་ཀྱི་ཞེས་བྱ་བ་དཔྱིད་ཀྱི་ཆོ་ག་དྲོ་བ་་་
དང་རྩུབ་པ་ཞེས་བྱའི་ཆོ་ག་སྦྱར་བར་བྱའོ། །དྲིས་པ་སོས་ཀའི་ཚེ་ན་ཕལ་ཆེར་
བསིལ་བའི་ཆོ་ག་བཤད་ལ་དཔྱིད་ཀྱི་དུས་ནི་ཕལ་ཆེར་རྩུབ་པའི་ཆོ་ག་བཤད་ན་
རླུང་སྐྱེ་བ་དང་ཆོས་མཐུན་པ་དེ་གསོ་བར་ཇི་ལྟར་རིགས་ཏེ་རླུང་རང་གི་མཚན་
ཉིད་ནི་གྲང་བ་དང་རྩུབ་པ་ཡིན་པའི་ཕྱིར་རོ། །ཞེ་ན་རླུང་ནི་ཟུང་དུ་འཇུག་་་
པས་ན་ཞེས་སྨྲས་པ་ཡིན་ཏེ་གང་གི་ཕྱིར་རླུང་ནི་ཟུང་དུ་འཇུག་པ་ཡིན་པས་་་་་
གང་གི་འདྲེས་ཤིང་ལྡན་པར་གྱུར་པ་དེ་ཉིད་ཀྱིས་སྦྱོར་བའི་འཇུག་པ་གཅིག་པ་
ཉིད་ཀྱིས་ན་བད་ཀན་དང་མཁྲིས་པ་ཆ་འདྲེས་པ་དེའི་གསོ་བ་དེ་ལ་ཕན་པ་་་་
ཡིན་ནོ། །ཞེས་པའི་དོན་ཏོ། །
དེ་ཡང་གཞུང་ལས། ཟུང་དུ་འཇུག་པ་རླུང་གི་མཆོག ཡང་དག་འདྲེས་
པ་ས་གཉིས་བདག་ཅན། མེ་དང་ལྡན་པས་བསྲེག་བར་བྱེད། ཟླ་བ་ལྡན་པས་་
བསིལ་པར་བྱེད། ཅེས་བཤད་པ་ཡིན་ནོ། །དེ་ལྟར་ན་རང་གི་མཚན་ཉིད་ཀྱི་་་
གནས་སྐབས་ན་ཟུང་དུ་འཇུག་པར་སྣང་བས་གསོ་བ་ཡང་ཟུང་དུ་འཇུག་པ་་་་
ཉིད་དུ་བྱ་བར་རིགས་སོ། །དེ་བས་ན་རླུང་མཁྲིས་པ་དང་ལྷན་ཅིག་གནས་སུ་་
ཟིན་ཀྱང་། མཁྲིས་པའི་གསོ་བར་བྱར་རུང་སྟེ་དེ་གཉིས་ཟུང་དུ་འཇུག་པ་ཡིན་
• 663 •



པའི་ཕྱིར་རོ། །དེ་བཞིན་དུ་བད་ཀན་དང་ལྷན་ཅིག་གནས་པ་ཡང་བད་ཀན་གྱི་
གསོ་བས་གསོ་བར་བྱར་རུང་ངོ་། །བད་ཀན་དང་མཁྲིས་པ་ལྡན་པ་ལ་ནི་སྟོན་
གྱི་བྱ་ཞེས་སོ། །སྟོན་ཀའི་དུས་བྱ་བའི་སྤྱོད་པ་བཤད་པ་དག་གིས་གསོ་བར་་་་་
བྱའོ་ཞེས་བཤད།
གསོ་ཐབས་ཀྱི་མདོར་བསྡུས་སྟོན་པ་ནི། མདོར་བསྡུས་ཚ་བ་ཐམས་
ཅད་བསིལ་གྱིས་བཅོས། །གྲང་བའི་ནད་རྣམས་ཐམས་ཅད་བད་ཀན་
ལྟར། །རླུང་ནི་ཚ་གྲང་གང་འབྲེལ་སྣུམ་དྲོས་བཅོས། །ཞེས་པའི་དོན།
ཉེས་གསུམ་ལྡན་འདུས་ལ་སོགས་པའི་ནད་ཐམས་ཅད་མདོར་བསྡུས་ན་ཚ་གྲང་
གཉིས་སུ་འདུས་ཏེ། ཚ་བའི་ནད་ཐམས་ཅད་ནི་མཁྲིས་པ་ལྟར་བསིལ་གྱིས་་་་
བཅོས་པར་བྱ་ཞིང་། གྲང་བའི་ནད་ཀྱི་གཞི་མ་གང་ཡིན་པ་དེ་དག་ཐམས་ཅད་
བད་ཀན་གྱི་བཅོས་ལུགས་ལྟར་དྲོད་ཀྱིས་བཅོས་པར་བྱའོ། །རླུང་ནི་ཟུང་དུ་་་
འཇུག་པས་ཚ་བ་དང་གྲང་བ་གང་དང་འབྲེལ་བའི་ཁ་གནོན་བསིལ་དྲོད་སྨན་
གྱི་སྟེང་དུ་རླུང་གི་རང་གི་གཉེན་པོ་སྣུམ་ལ་དྲོ་བས་བཅོས་པར་བྱ་ཞེས་པའོ། །
ཕྱི་མ་རྒྱུད་ལས། གསོ་ཐབས་ལག་ལེན་སུམ་བརྒྱ་དྲུག་ཅུ་ཡང་། མདོར་
བསྡུས་རྟགས་དང་གསོ་ཚུལ་གསོ་ཐབས་གསུམ། ཞེས་པའི་ལག་ལེན་སུམ་བརྒྱ་
དྲུག་ཅུ་ནི་བཤད་རྒྱུད་ཀྱི་ལེའུ་ཉི་ཤུ་རྩ་བཞི་པ་ནས་ལེའུ་སུམ་ཅུ་པའི་བར་ལེའུ་
བདུན་གྱིས་སྟོན་པ་ཡིན་ལ་དེའི་དོན་མདོར་བསྡུས་ན། ལེའུ་ཉེར་བཞི་པའི་ཉེས་
གསུམ་རྟགས་ཀྱི་ལེའུ་ལས། སློང་བ་རྒྱུའི་སྒོ་ནས་བརྟག་པ་ལ། རྒྱུ་དང་རྐྱེན་་་་་
དང་ཟས་དང་སྤྱོད་ལམ་སྟེ་བཞི། མཚན་ཉིད་རྟགས་ཀྱི་སྒོ་ནས་བརྟག་པའི་ནང་
ནས་བརྟག་གཞི་ལ་ནད་ཀྱི་མཚན་ཉིད་འཕེལ་བ་དང་ཟད་པ་དང་གསོག་པ་་་
• 664 •



དང་ལྡང་བ་དང་འཁྲུགས་པ་ལྔ་། བརྟག་ཡུལ་ལ། མིག་དང་རྣ་བ་དང་སྣ་དང་
ལྕེ་དང་ལུས་དང་དབང་པོའི་ཡུལ་གཟུགས་སྒྲ་དྲི་དང་རོ་དང་རེག་བྱ་དང་དྲི་མ་
ནི་ལུད་པ་དང་། འཁྲུ་བ་དང་སྐྱུག་པ་དང་ཆུ་དང་ཁྲག་སྟེ་བཅོ་ལྔ་། བརྟག་སྒོ་
ལ་ཡུལ་དང་དུས་དང་རང་བཞིན་དང་ན་ཚོད་དང་ཉིན་ཞག་དང་ཟས་ཟོས་་་་
དང་གནས་ཏེ་བདུན། བརྟག་ཚུལ་ལ་བོངས་དང་དབྱིབས་དང་ཁ་དོག་དང་ལྕེ་
དང་ཆུ་དང་ལུས་ཀྱི་ཚ་བ་དང་གྲང་བ་དང་། འབུར་བ་དང་འཇམ་པ་དང་རྩ་
ལ་བརྟག་པ་དང་། རྐྱེན་གང་གིས་ན་བ་དང་། ན་ལུགས་གང་ལྟར་ན་བ་དང་།
ལུས་ཀྱི་གང་ན་བ་དང་། སྐམ་གཤེར་ལ་སོགས་པ་གནས་ས་གང་དུ་ན་བ་དང༌། །
དུས་གང་ཙམ་ན་ན་སྟེ་བལྟ་རེག་དྲི་བ་གསུམ་ལ་བཅོ་ལྔ་། ཕན་གནོད་བསྟེན་
པ་ལ་ཟས་འཕྲོད་པ་དང་མི་འཕྲོད་པ་སྤྱོད་ལམ་འཕྲོད་མི་འཕྲོད། སྨན་འཕྲོད་
མི་འཕྲོད། དཔྱད་འཕྲོད་མི་འཕྲོད་དེ་བརྟག་ཐབས་བརྒྱད། དེ་ལྟར་ཉེས་པ་་་་
དངོས་སྟོན་བརྟག་པའི་ཐབས་ལེའུ་ཉེར་བཞི་པ་ལ་ལག་ལེན་ལྔ་བཅུ་རྩ་བཞི།
ལེའུ་ཉེར་ལྔ་པ་ངན་གཡོ་སྐྱོན་གྱིས་བརྟག་པའི་ལེའུ་ལས་མཚན་ཉིད་་་་
ཤེས་པར་བྱ་བ་ལ། སྤྱིའི་རྟགས་དང་ཁྱད་པར་གྱི་རྟགས་གཉིས། མཚང་འབྲུ་ལ་
ཅི་ན་དང་ཇི་ལྟར་ན་དང་། ཟས་སྨན་གང་བཏང་སྨན་པ་སུ་ཡིས་བཅོས་དང༌།
ཞག་གྲངས་ཇི་ཙམ་སོང་སྟེ་ལྔ་། དུས་བསྲིང་བ་གཅིག་སྔར་རྗེས་བཅད་པ་གཅིག
བཅུད་ལ་བོར་བ་གཅིག ཁ་བཅིང་བ་གཅིག སྤོ་ལ་གདོན་པ་གཅིག ཐབས་་་་
འོག་གཞུག་པ་ལ་ཁ་དམར་འདོགས་པའི་ཟས་སྤྱོད་དང་གཉེན་པོ་དང་རྫོང་ལ་
འབྲོས་པ་སྟེ་གསུམ། དེ་ལྟར་ངན་གཡོ་སྐྱོན་གྱིས་བརྟག་པའི་ལེའུ་ཉེར་ལྔ་པ་ལ་
ལག་ལེན་བཅོ་ལྔ་། །
• 665 •



ལེའུ་ཉེར་དྲུག་པ་ལ་སྤང་བླང་མུ་བཞིར་བརྟག་པའི་ཐབས་ལས་ཡན་་་་
ལག་གི་སྒོ་ནས་གསོ་སླ་བ་སྨན་པ་མཁས་པ་དང་། གཞུང་དོན་ཤེས་པ་དང་་་་
ལས་རྣམས་མཐོང་བ་དང་། གཙང་སྦྲ་ཆེ་བ་དང་སྨན་ཆོ་ག་མང་བ་དང་། ཡོན་
ཏན་ལྡན་པ་དང་ཕུན་སུམ་ཚོགས་པ་དང་འཕྲོད་པར་སྦྱར་བ་དང་། ནད་་་་་
གཡོག་ཤེས་པ་སྒྲིན་པ་དང་སྙིང་བརྩེ་བ་དང་གཙང་སྦྲ་ཆེ་བ་དང་བློ་གྲོས་ལྡན་་
ཏེ་བཅུ་གཉིས་ནད་པའི་སྒོ་ནས་གསོ་སླ་བ་སྐྱེས་བུ་གཞོན་པའང་། བློ་དུལ་བ་་་
སྙིང་སྟོབས་དང་ལྡན་པ་སྨན་དཔྱད་བཟོད་པ་དང་རྫས་ཕྱུག་པ་དང་སྨན་པའི་
ངག་ལ་ཉན་པ་དང་ཤེས་པར་ནུས་པ་དང་། དྲིས་པའི་ནད་རྟགས་བཟློས་་་་་
མཁས་པ་དང་བརྒྱད། ནད་ཀྱི་སྒོ་ནས་གསོ་སླ་བ་རྒྱུ་དང་སྔར་ཚུལ་དང་མཚན་
ཉིད་ཆུང་བ་དང་གནོད་བྱ་དང་ཡུལ་དང་དུས་དང་རང་བཞིན་རྣམས་མི་་་་་་
མཚུངས་པ་དང་བླ་གཉན་གྱི་གནོད་པ་མེད་པ་དང་། ལམ་གཅིག་ལ་རྐྱང་བ་
གནས་པ་དང་གསར་པའི་ནད་དང་། རིམས་ལ་ཡུལ་དུས་མཚུངས་པ་དང་ཆུ་
འགགས་གནོད་བྱ་མཉམ་པ་དང་ཁྲག་སྐྲན་རྙིང་པ་སྟེ་བཅུ་གསུམ། གསོ་དཀའ་
བ་ལ་གཅིག །གསོ་ཙམ་ལ་གཅིག །གསོ་ཐབས་མེད་པས་སྤང་བ་ལ། གསོ་བ་
ཙམ་གྱི་ཡུལ་ཕྱིན་ཅི་ལོག་ཏུ་གྱུར་པ་དང་ངེས་པའི་འཆི་ལྟས་སྣང་བ། སྲོག་་་་
གཅོད་ཀྱི་ནད་འཚོ་བ་གསུམ་ཟད་པ་དང་འདུ་བ་གཤེད་དུ་བབ་པ་དང་སྦྱོར་བ་
མཚུངས་པ་དང་གནད་དུ་བབ་པ་དང་། དུས་འདས་ཏེ་རླུང་ནད་སྲོག་རྟེན་་་་
ཆད་པ་དང་། ཚ་བ་ལ་འདས་པ་དང་གྲང་བ་གཏི་མཁར་བ་དང༌། ཟུངས་ཀྱི་་
མ་ཐུབ་པ་དང་རྣམ་པར་འཚེ་བ་གདོན་གྱིས་བླ་འཁྱེར་བ་སྟེ་བཅུ་གཅིག །གསོ་
ཐབས་ཡོད་ཀྱང་སྤོང་བར་བྱ་བ་ལ་རྒྱལ་པོ་ལ་སྡང་བ་དང་དགེ་བའི་བཤེས་་་་
• 666 •



གཉེན་ལ་སྡང་བ་དང་། འགྲོ་བ་ལ་སྡང་བ་དང་སྨན་པས་བྱས་པ་མི་གཟོ་བར་
བརྙས་པར་བྱེད་པ་དང་ལུས་སེམས་བྲེལ་བ་དང་འབྱོར་བ་མི་ལྡན་པ་དང་ཉན་
དུ་མི་གཏུབ་པ་དང་ཚེ་ཟད་པ་དང་མྱ་ངན་གྱིས་མནན་པ་དང་བསྟན་པ་བཤིག་
པའི་ལས་བྱེད་པ་སྟེ་བཅུ། དེ་ལྟར་སྤང་བླང་མུ་བཞིར་བརྟག་པའི་ལེའུ་ཉེར་་་་་
དྲུག་པ་ལ་ལག་ལེན་ལྔ་བཅུ་ང་དྲུག། །
ལེའུ་ཉེར་བདུན་པ་ལ་གསོ་ཚུལ་གྱི་ལེའུ་ལ་ཇི་ལྟར་གསོ་བ་ལ། རང་་་་་་
གནས་གསོག་དུས་བསལ་བ་དང་ལང་དུས་གཞན་ལ་གནོད་པ་མེད་པས་གསོ་་
བ་དང་ནད་སྐྱེས་ན་སྟོབས་གང་ཆེ་བཅོས་པ་དང་གསུམ། གང་གིས་གསོ་བ་ལ་
གསོག་དུས་ཞི་བ་དང་ལངས་ནས་སྦྱང་བ་དང་ཞི་དུས་ཟས་སྤྱོད་གཟབ་པ་དང་
སྨན་གཏོང་ཚུལ་ཡང་ཟས་མ་ཟོས་པ་དང་ཟས་ཀྱི་སྔོན་དང་ཟས་ཀྱི་དབུས་དང་
ཟས་ཀྱི་མཐའ་དང་ཟས་ཁམ་དང་སྤེལ་བ་དང་ཟས་མཚམས་དང་དུས་མིན་་་་་
དང་ཙེ་གུར་དང་ཟས་བཅས་དང་ཟས་ཀྱིས་མནན་པ་དང་མཚན་མོ་གཏང་བ་
སྟེ་བཅུ་གསུམ། སོས་པའི་ཚད་ལ་མ་ཞི་ན་བཅོས་པ་དང་ཞི་ནས་ལྷག་པོ་མི་སྦྱོར་
བ་གཉིས། བྱེ་བྲག་གསོ་ཚུལ་མ་ཞུ་བཅོས་པ་ལ་རྩེ་བཅིལ་བ་དང་རྟགས་ཐོབ་་་
ནས་སྦྱང་པ་དང་སྟེང་འོག་ནས་རང་བྱུང་མི་དགག་པ་དང་མ་སྨིན་སྦྱང་བ་སྟེ་་
བཞི། མ་ཞུ་མེད་པའི་རང་རྒྱུད་ཅན་ལ་སྨིན་པར་བྱ་བ་དང་སླར་སྦྱང་བ་དང་་་་
ཁོང་དུ་མ་འདུས་ན་ཕྱི་དང་ནང་ནས་སྦྱང་བ་སྟེ་བཞི། གཞན་དབང་བླ་གཉན་་
ཅན་ལ་བླ་གཉན་ཆུང་ན་སྔ་མའི་ནད་གསོ་བ་དང་བླ་གཉན་སྟོབས་ཆེ་ན་དེ་་་་
སྔོན་ལ་གསོ་བ་སྟེ་གཉིས། དེ་ལྟར་གསོ་ཚུལ་ལེའུ་ལ་ལག་ལེན་ཉི་ཤུ་རྩ་བརྒྱད།
ལེའུ་ཉེར་བརྒྱད་པ་ཁྱད་པར་གསོ་ཚུལ་བྱི་ལ་འཇབ་པ་ལྟ་བུ་སད་མདས་
• 667 •



བཅོས་ཚུལ་རླུང་གི་སད་མདའ་དང་མཁྲིས་པའི་སད་མདའ་དང་། བད་ཀན་གྱི་
སད་མདའ་དང་ཕོ་ལོག་གི་སད་མདའ་དང་གཉན་གྱི་སད་མདའ་དང་སྲིན་གྱི་
སད་མདའ་དང་མཁྲིས་པའི་སད་མདའ་དང་འཁྲུགས་ཀྱི་སད་མདའ་དང་རླུང་
གཟེར་གྱི་སད་མདའ་དང་སྦྱར་དུག་གི་སད་མདའ་དང་ཚ་གྲང་འདྲེས་པའི་་་་
སད་མདའ་དང་། བཤལ་གྱི་སད་མདའ་དང་མེ་བཙའི་སད་མདའ་དང་གཏར་
གའི་སད་མདའ་དང་། རྣག་གི་སད་མདའ་དང་གཞན་ཡང་སྤྱིར་སད་མདའ་་
ཆུང་ངུ་སྟེ་བཅུ་དྲུག །སྤོ་ལ་དར་ཕྱར་གྱི་བཅོས་ཚུལ་ལ་དུས་ཚོད་འདི་ཙམ་ལ་་
སོས་དང་འཆི་དུས་འདེབས་པ་གཉིས་རྟ་རྒོད་དཀྱུས་སུ་འཇུག་པའི་བཅོས་ཚུལ་
ལ། བད་རླུང་གིས་གྲོགས་ཐང་གི་འབྱེད་པ་དང་ནད་ཟུངས་ཀྱི་ཁྲག་ཕྱེད་ནས་
གཏར་བ་དང་། བད་ཀན་སྨུག་པོ་དང་དུག་གི་ཚད་པ་བསྡུས་ནས་བསད་པ་་་
དང་། གབ་ཚད་མགོ་ཕུར་བཤུ་བ་དང་། མ་ཞུ་སྤྱིའི་ནད་སྨིན་པར་བྱེད་པ་དང་
སྨིན་པ་སྦྱང་བ་དང་བཤལ་གྱི་སྔོན་འགྲོ་སྟེ་བརྒྱད། སྐུར་མོ་ཉ་ལེན་གྱི་བཅོས་་་་
ཚུལ་ལ་སྦྱོར་བ་དམན་ན་གཉེན་པོ་སྐྱེད་པ་དང་། ལྷག་ནས་གཞན་ལངས་ན་་་
མནན་པ་དང་ལོག་ནས་ནད་སྟོབས་སྐྱེད་ན་སྦྱོར་བ་བསྒྱུར་བ་སྟེ་གསུམ། ལག་
གཏོད་མི་ཤ་འཕྲང་འཕྲད་ཀྱི་སྦྱོར་ཚུལ་ལ་ཚ་བ་སྟོབས་ཆེན་ལ་ག་བུར་དང་རྩེ་་
ཆུང་དང་ཁ་ཟས་ཡེན་ལ་གཏད་དང་བསིལ་བར་བསྡད་པ་སྟེ། ཆུ་བཞི་དང་། །
གྲང་བ་སྟོབས་ཆེན་ནད་ལ་དྲོད་རྒུ་སྦྱར་བ་དང་མེ་བཙའ་དང་དྲོད་བཅུད་ཀྱི་་་
ཟས་དང་གནས་གོས་དྲོ་བ་སྟེ་མེ་བཞི་དང་བརྒྱད། སྐས་གདང་ལྟ་བུའི་བཅོས་
ཚུལ་ལ་སྤྱོད་ལམ་ཟས་དང་སྨན་དང་དཔྱད་དང་བཞི། དཔའ་བོ་དགྲ་འདུལ་གྱི་
བཅོས་ཚུལ་ལ། རླུང་དང་མཁྲིས་པ་དང་བད་ཀན་དང་གཞན་མ་ལངས་པར་་
• 668 •



བཅོས་པ་མ་ཤེས་ན་ལྡོག་པའི་རྒྱུ་རླུང་མ་ཞི་བར་བད་ཀན་དང་མཁྲིས་པར་ལོག་
པ་དང་མཁྲིས་པ་མ་ཞི་བར་བད་ཀན་དང་རླུང་དུ་ལོག་པ་དང་བད་ཀན་མ་ཞི་
བར་རླུང་དང་མཁྲིས་པར་ལོག་པ་དང་རླུང་ཞི་ནས་བད་ཀན་དང་མཁྲིས་པ་་་་
སྐྱེས་པ་དང་མཁྲིས་པ་ཞི་ནས་བད་ཀན་དང་རླུང་སྐྱེས་པ་དང། བད་ཀན་ཞི་་་
ནས་རླུང་དང་མཁྲིས་པ་སྐྱེས་པ་དང་མི་འཕྲོད་པའི་རྐྱེན་གྱིས་འདུས་པར་ལོག་
པ་སྟེ། རྐྱང་པ་དང་ལྡན་འདུས་བཅུ་དྲུག གཙོ་བོས་དམེ་ཤོར་འཁྲུག་ཟླུམ་གྱི་་་
བཅོས་ཚུལ་ལ་ལྡན་འདུས་གང་མཐོ་མནན་པ་དང་ཁ་འཛིན་སྙིང་དང་གློ་བ་་་་
དང་མཆིན་པ་དང་སྲོག་རྩ་དང་མཁལ་མ་དང་མཆེར་པ་དང་ཕོ་བ་དང་མཁྲིས་
པ་དང་རླུང་དང་བད་ཀན་དང་ཁྲག་དང་ཆུ་སེར་དང་གཉན་དང་སྔ་ཕྱི་རེ་མོས་
བཅོས་པ་དང་ལྟག་པ་སྤྲད་པ་དང་མཁྲིས་ཚད་གསོད་པ་དང་། མེ་དྲོད་གསོ་བ་
དང་རླུང་ལ་བརྔན་པ་བྱིན་པ་སྟེ་ཉི་ཤུ། མཛོ་ཁལ་ལུག་ཁལ་ལྟ་བུའི་བཅོས་ཚུལ་
ལ། གནོད་བྱ་དང་ཡུལ་དང་ལང་དུས་དང་རང་བཞིན་དང་ན་ཚོད་དང་ནད་
ཁམས་དང་གནས་དང་མེ་དྲོད་དང་ཉམས་སྟོབས་དང་གོམས་པ་ལྟ་བུ་སྟེ་བཅུ།
དེ་ལྟར་ཁྱད་པར་གྱི་གསོ་ཚུལ་ལེའུ་ཉེར་བརྒྱད་པ་ལ་ལག་ལེན་བརྒྱད་ཅུ་གྱ་་་་་
བདུན། །
ལེའུ་ཉེར་དགུ་པ་གསོ་ཐབས་གཉིས་བསྟན་པའི་ནང་ནས་བརྟ་བར་བྱ་
བའི་ཡུལ་རླུང་ཆེ་བ་དང་ཟུངས་ཟད་པ་དང་། ཁྱིམ་གསར་གྱིས་དུབ་པ་དང་་་་
སྦྲུམ་མ་དང་། བཙས་རྗེས་དང་། ཁྲག་ཟགས་པ་དང་། གློ་རྡོལ་བ་དང་རྒས་པ་
དང་གཉིད་མེད་པ་དང་མྱ་ངན་གྱིས་དུབ་པ་དང་། དཀའ་དུབ་ཀྱིས་དུབ་པ་་་
དང་། རྩོལ་བས་དུབ་པ་དང་། སོས་ཀའི་དུས་ཏེ་བཅུ་གཉིས་གང་གིས་བརྟ་བ་
• 669 •



ལ་ཟས་དང་སྨན་དང༌། འཇམ་རྩི་ཁྲུས་དང་བསྐུ་མཉེ་དང་། གཉིད་ལོག་པ་་་
དང་། དལ་བར་འདུག་པ་དང་སེམས་དགའ་བ་སྟེ་བརྒྱད། བརྟ་བ་དྲགས་སྐྱོན་
ཚོ་ཆེས་པ་དང་འབྲས་དང་རྨེན་དང་། རྨོངས་བག་དང༌། ལུས་ལྕི་བ་དང་། །
ལུད་པ་མང་བ་དང་། བད་ཀན་འཕེལ་བ་བཅོས་པ་སྟེ་བདུན། སྨྱུང་བ་བྱ་བའི་
ཡུལ་ལ་མ་ཞུ་བ་དང་། སྣུམ་ཟོས་པ་དང་བརླ་རེངས་པ་དང་རིམས་ནད་དང་། །
གཅིན་སྙི་དང་། ཁོང་འབྲས་དང་། དྲེག་དང་། གྲུམ་བུ་དང་། མཆེར་ནད་་་་་
དང་། ལྐོག་ནད་དང་། ཀླད་ནད་དང་། སྙིང་ནད་དང་། ཚད་འཁྲུ་དང་།
སྐྱུག་པ་དང་། ལུས་ལྕི་བ་དང་། དང་ཁ་མི་བདེ་བ་དང་། བཤང་བ་འགག་པ་
དང༌། གཅི་བ་འགག་པ་དང་། ཚོ་ཆེས་པ་དང་། ཆུ་སེར་གྱི་ནད་དང་། བད་་་
ཀན་རྒྱས་པ་དང་། སྟོབས་ལྡན་དར་བབ་དགུན་དུས་ཏེ་ཉི་ཤུ་རྩ་གསུམ། གང་
གིས་དམད་པ་ལ་ཉམས་སྟོབས་ཆུང་བ་ལ་བཀྲེས་སྐོམ། དེ་འོག་ཡང་ཞིང་འཇུ་
སླ་བ་དང༌། སྟོབས་འབྲིང་ལ་ཐང་ཕྱེས་སྨིན་པར་བྱ་བ་དང་། སྟོབས་ལྡན་རྩོལ་
བས་བཅག་པ་དང་རྔུལ་དབྱུང་བ་དང་། མེ་བཙའ་དང་དུགས་ལུམས་དང་་་་
གཏར་ག་དང་སྐྱུག་དང་ནི་རུ་ཧ་དང་བཤལ་བ་དང་རྩ་སྦྱོངས་ཏེ་བཅུ་གསུམ།
སྨྱུང་བ་དྲགས་སྐྱོན་ཟུངས་ཟད་པ་དང་ཤ་སྐེམ་པ་དང་མགོ་འཁོར་བ་དང་།
གཉིད་མེད་པ་དང་། གཟི་མདངས་ཤོར་བ་དང༌། སྐད་དམའ་བ་དང་། དབང་
པོ་ཉམས་པ་དང་། ཁ་སྐོམ་པ་དང་། དང་ཁ་འགག་པ་དང་། བྱིན་པ་དང་བརླ་
དང་གཞུག་ཏོ་དང་། རྩིབ་ལོགས་དང་། སྙིང་ག་དང༌། ཀླད་པ་ན་བ་དང་།
རིམས་ཀྱིས་འདེབས་པ་དང་། སྐྱུག་འདོད་པ་དང་། རླུང་ནད་སྐྱེད་པ་རྣམས་་
བཅོས་པ་སྟེ་བཅོ་བརྒྱད། དེ་ལྟར་གསོ་ཐབས་གཉིས་སྟོན་པའི་ལེའུ་ཉེར་དགུ་པ་
• 670 •



ལ་ལག་ལེན་བརྒྱད་ཅུ་གྱ་གཅིག །
ལེའུ་སུམ་ཅུ་པ་ཁྱད་པར་གྱི་གསོ་ཐབས་རླུང་གི་གསོ་ཐབས་ཏིལ་མར་་་་
དང་། བཅུད་ཟས་དང་སྤྱོད་ལམ་དྲོ་གནས་དང་ཚིག་སྙན་པ་དང་གཉིད་ལོག་
པ་དང་གོས་དྲོ་བ་དང་། སྨན་ལ་ཐང་དང་ཕྱེ་མ་དང་འདོན་སྦྱོར་དང༌། སྨན་་
མར་དང་འཇམ་རྩི་དང་། བསྐུ་མཉེ་དང་། དུགས་དང་མེ་བཙའ་སྟེ་བཅུ་བཞི།
མཁྲིས་པའི་གསོ་ཐབས་ལ་མར་གསར་དང་བསིལ་ཟས་དང་། གནས་བསིལ་་་
བར་བསྡད་པ་དང་། བསིལ་བས་བྱུག་པ་དང་། སྨན་ལ་ཐང་དང་ཕྱེ་མ་དང་།
བཤལ་དང་རྔུལ་དབྱུང་བ་དང་ཆུའི་འཕྲུལ་འཁོར་དང་གཏར་ག་དང་བསིལ་་་
དུགས་ཏེ་བཅུ་གཉིས། བད་ཀན་གསོ་ཐབས་ལ་སྦྲང་རྩི་དང་དྲོད་ཟས་དང་།
སྤྱོད་ལམ་མེ་ཉིས་བསྲོ་བ་དང་སྐམ་སར་རྩོལ་བས་བཅག་པ་དང་། ཉིན་གཉིད་
མི་ལོག་པ་དང་སྨན་ལ་ཐང་དང་ཕྱེ་མ་དང་ཐལ་སྨན་དང་སྐྱུགས་དང་། དཔྱད་
དུ་དུགས་དང་མེ་བཙའ་དང་ཐུར་མ་སྟེ་བཅུ་གསུམ། དེ་ལྟར་ཁྱད་པར་གྱི་གསོ་
ཐབས་ལེའུ་སུམ་ཅུ་པ་ལ་ལག་ལེན་སུམ་ཅུ་སོ་དགུ་སྟེ། སྤྱིར་དྲིལ་ལ་ལག་ལེན་
སུམ་བརྒྱ་དྲུག་ཅུ་ཡིན་ནོ། །
ལག་ལེན་སུམ་བརྒྱ་དྲུག་ཅུའི་རྐང་གྲངས་བགྲང་ཚུལ། འཚོ་བྱེད་བྲང་ཏི་
རྣམ་རྒྱལ་སོགས་ཀྱིས་བྱས་པ་ན། ས་བཅད་དང་མདོར་བསྡུས་ཕན་ཡོན་སོགས་
བགྲངས་པ་དང་། གཞུང་དོན་ངོ་བོ་བགྲངས་པ་སོགས་ནོར་བ་འགའ་རེ་སྣང་
ཞིང་། གཞན་དག་ཀྱང་གྲངས་གང་འགྲིག་མ་གཏོགས་བློ་རྩེ་གཏད་རྒྱུ་ཡོད་པར་
མ་གོ །འདིར་བཤད་པ་ནི། གཞུང་གི་དོན་མ་ནོར་བར་ལག་ལེན་སུམ་བརྒྱ་་་་
དྲུག་ཅུ་གོ་བདེ་བར་གསལ་བར་བཤད་པར་རིགས་པར་བྱའོ། །
• 671 •



ཞེས་གསུངས་སོ། །ཞེས་པ་ནི་དེ་སྐད་ཅེས་ལེའུ་སུམ་ཅུ་པ་གསུངས་སོ།
ཞེས་པའོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་གསོ་ཐབས་དངོས་སུ་བསྟན་པའི་ལེའུ་སྟེ་སུམ་་
ཅུ་པའོ། །ཞེས་པ་སྟེ། ཉེས་གསུམ་གསོ་ཐབས་སྟོན་པའི་ལེའུ་སུམ་ཅུ་པ་རྒྱས་་་
པར་བཤད་ཟིན་ཏོ། །
བྱ་བྱེད་སྨན་པའི་གནས།
ལེའུ་སོ་གཅིག་པ། གསོ་བ་པོ་སྨན་པ།
ད་ནི་གནས་བཅུ་གཅིག་པ་བྱ་བྱེད་སྨན་པའི་གནས་སྟོན་པའི་ལེའུ་སོ་་་
གཅིག་པ་བཤད་པར་བྱ་སྟེ། དེ་ཡང་གསོ་བ་པོ་སྨན་པའི་གནས་ཀྱི་ལེའུ་འདི་ཞུ་
བ་དང་ཞུས་ལན་དང་གཞུང་དོན་དངོས་གསུམ་ལས། དང་པོ་ཞུ་བ་ནི། །
དེ་ནས་ཡང་དྲང་སྲོང་ཡིད་ལས་སྐྱེས་ཀྱིས་འདི་སྐད་ཅེས་ཞུས་སོ། །ཀྱི་
སྟོན་པ་དྲང་སྲོང་ཆེན་པོ་རིག་པའི་ཡེ་ཤེས་ལགས། བྱ་བྱེད་སྨན་པའི་་
གནས་ལ་ཇི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོས་་་་
བཤད་དུ་གསོལ། ཞེས་པ་སྟེ། ཉེས་གསུམ་གྱི་གསོ་ཐབས་དངོས་སུ་སྟོན་པའི་
ལེའུ་སུམ་ཅུ་པ་གསུངས་ཟིན་པའི་སྐབས་དེ་ནས་དྲང་སྲོང་ཡིད་ལས་སྐྱེས་ཀྱིས་
སླར་ཡང་འདི་སྐད་ཅེས་ཞུས་སོ། །ཀྱེ་ཞེས་སྙན་གསན་ཕབ་ནས། སྟོན་པ་དྲང་
སྲོང་ཆེན་པོ་རིག་པའི་ཡེ་ཤེས་ལགས། བྱ་བ་བྱེད་པ་པོ་སྨན་པའི་གནས་་་་་་
• 672 •



བདག་གིས་ཇི་ལྟར་བསླབ་པར་བགྱི། འཚོ་མཛད་སྨན་པའི་རྒྱལ་པོ་ཆེན་པོས་་
བཤད་དུ་གསོལ་ཞེས་པའོ། །ཞེས་ཞུས་པ་ལས། ཞེས་པ་ནི། མཚམས་སྦྱོར་གྱི་
ཚིག་གོ། ། །
གཉིས་པ་ཞུས་ལན་ནི་སྟོན་པས་གསུངས་པ། ཀྱིསྟོན་པ་དྲང་
སྲོང་ཆེན་པོ་ཡིད་ལས་སྐྱེས་ཉོན་ཅིག །དེ་ལྟར་གསོ་བར་བྱེད་པའི་་་་
གསོ་བ་པོ། །བྱ་བ་བྱེད་པ་སྨན་པའི་གནས་བསྟན་པ། །ཞེས་པའི་དོན།
སྟོན་པས་དྲང་སྲོང་ཡིད་ལས་སྐྱེས་ལ་འདི་སྐད་ཅེས་གསུངས་པ། ཀྱེ་ཞེས་བོས་
ནས་དྲང་སྲོང་ཆེན་པོ་ཡིད་ལས་སྐྱེས་ཉོན་ཅིག །དེ་ལྟར་ལུས་ནད་གཉེན་རྟགས་
གསོ་ཚུལ་ལ་སོགས་པ་གོང་དུ་བཤད་པའི་གསོ་བར་བྱེད་པའི་གསོ་བ་པོ་ནི་སྨན་
པ་ཡིན་ཏེ། དེ་ལྟ་བུའི་བྱ་བ་བྱེད་པའི་སྨན་པའི་གནས་བསྟན་པ་བཤད་པར་བྱ།
ཞེས་པའོ། །
གསུམ་པ། གཞུང་དོན་དངོས་ལ་མདོར་བསྟན་པ་དང་རྒྱས་པར་བཤད་
པ་གཉིས་ལས། མདོར་བསྟན་ནི། རྒྱུ་དང་ངོ་བོ་ངེས་ཚིག་དབྱེ་བ་དང་། །
ལས་དང་འབྲས་བུ་རྣམ་པ་དྲུག་གིས་བསྟན། །ཞེས་པ་སྟེ། སྨན་པ་མི་ཡི་
རྒྱུ་དང་ངོ་བོ་དང་། ངེས་ཚིག་དང་། དབྱེ་བ་དང་། ལས་དང་འབྲས་བུ་དང་་
རྣམ་པ་དྲུག་གིས་བསྟན་ཞེས་པའོ། ། །
༡ སྨན་པའི་རྒྱུ། །
གཉིས་པ། རྒྱས་པར་བཤད་པ་ལ་དང་པོ་རྒྱུའི་མདོར་བསྟན་ནི། རྒྱུ་ནི་
བློ་ལྡན་བསམ་པ་དཀར་བ་དང༌། །དམ་ཚིག་ལྡན་ཞིང་རྣམ་པ་བཟོ་བ་
དང་། །བྱ་བ་ལ་བརྩོན་མི་ཆོས་མཁས་པ་དྲུག། །ཞེས་པའི་དོན། སྨན་་་་
• 673•



པའི་རྒྱུ་ནི་བློ་གྲོས་དང་ལྡན་པ་དང་བསམ་པ་དཀར་བ་དང་། དམ་ཚིག་དང་
ལྡན་ཞིང་སྲུང་ནུས་པ་དང་རྣམ་པ་བཟོ་བ་དང་། བྱ་བ་ལ་བརྩོན་པ་དང་། མི་
ཆོས་མཁས་པ་རྣམ་པ་དྲུག །ཅེས་པའོ། །
༡ བློ་དང་ལྡན་པ།
དེ་དག་རྒྱས་པར་བཤད་པའི་ནང་ནས་དང་པོ་བློ་དང་ལྡན་པ་སྟོན་པ་ནི།
དེ་ལ་དང་པོ་བློ་དང་ལྡན་པ་ནི། ། བློ་ཆེ་བློ་བརྟན་བློ་གཟེག་གསུམ་་་་་
ལྡན་པས། །གསོ་དཔྱད་མདོ་རྒྱས་མ་ལུས་ཁོང་དུ་ཆུད། །ལག་ལེན་་་་
ཀུན་ལ་ཐོག་བརྡུགས་ཉམ་ང་མེད། །རིག་པས་སྤྱོད་[དཔྱོད་ཤེས་་་
མངོན་ཤེས་ཕྲ་མོ་འཆར། །དེ་ཉིད་རྒྱུ་ཡི་ནང་ནས་མཆོག་ཅེས་བྱ། །
ཞེས་པའི་དོན། སྨན་པའི་རྒྱུ་དེ་དག་ལས་དང་པོ་བློ་དང་ལྡན་པའི་དབྱེ་བ་སྟོན་
པ་ནི། [བློ་ཆེ་བ་དང་།བློ་གྲོས་བརྟན་པ། བློ་གཟེག་པ་དང་། བློ་རྣོ་བ་དང་་
གསུམ་པོ་ལྡན་པས་གསོ་དཔྱད་ཀྱི་གཞུང་གི་མདོར་བསྟན་པ་དང་རྒྱས་པར་་་་་
བཤད་པ་མ་ལུས་པ་བློ་གྲོས་ཀྱིས་ཁོང་དུ་ཆུད་ཅིང་ཞི་བྱེད་དང་སྦྱོང་བྱེད་དང་
གཏར་བ་དང་བསྲེག་པ་དང་ཐུར་མ་ལ་སོགས་པའི་ལག་ལེན་ཀུན་ལ་ཐོགས་པ་
དང་བརྡུགས་པ་མེད་ཅིང༌། ཐེ་ཚོམ་གྱི་ཉམ་ང་བ་མེད་པ། སྨན་དཔྱད་སོགས་
གང་ལ་གང་དགོས་རིག་པས་སྤྱོད་_དཔྱོད་ཤེས་པས་མངོན་ཤེས་ཀྱང་ཕྲ་མོ་
འཆར་བ་དེ་ལྟ་བུའི་གང་ཟག་ཉིད་ནི་སྨན་པ་རྣམས་ཀྱི་རྒྱུའི་ནང་ནས་མཆོག་་་
ཅེས་བྱ་བ་སྟེ་ཕུལ་དུ་ཕྱིན། ཞེས་པའོ། ། །
༢ བསམ་པ་དཀར་བ་
གཉིས་པ། བསམ་པ་དཀར་བ་སྟོན་པ་ནི། བསམ་པ་དཀར་བ་བྱང་
• 674 •



སེམས་ལྡན་པ་ཡིས། །སྦྱོར་བ་དངོས་གཞི་འཇུག་ལས་དང་པོ་ནི། །
སྡུག་བསྔལ་མཐོང་དང་ཕན་འདོགས་[དད་]པ་དང་། །བཟང་ངན་་
བྱམས་སྡང་ཞེ་ནས་སྙོམས་པ་ཡི། །སྙིང་རྗེ་བྱམས་པ་དགའ་དང་་་་
བཏང་སྙོམས་བཞི། །སྨོན་པ་བྱང་ཆུབ་མཆོག་ཏུ་སེམས་སྐྱེད་དོ། །
དངོས་གཞི་འཇུག་པ་ཚད་མེད་ཉམས་སུ་བླང་། །འཇུག་པ་བསྔགས་་་
པར་བལྟ་ཞིང་འཁོན་འཛིན་མེད། །དེ་ལྡན་གསོ་སླ་འཚོ་མང་གྲོགས་་་་
སུ་འགྱུར། །ཞེས་པའི་དོན། བསམ་པ་དཀར་བའི་མཆོག་ནི་བྱང་ཆུབ་ཀྱི་་་་
སེམས་དང་ལྡན་པ་ཡིན་པས། དེ་ཡི་བྱང་སེམས་ཀྱི་བསླབ་བྱ་ལེན་པ་ལས།
སྦྱོར་བ་དང་། དངོས་གཞི། འཇུག་དང་གསུམ་ལས། དང་པོ་ནི། བསླབ་བྱ་སྐྱེ་
བའི་རྒྱུ་བློ་ཆོས་སུ་འགྲོ་བ་ཡིན་ན། བློ་ཆོས་སུ་འགྲོ་བ་ལ་ཡང་། འཆི་བ་མི་རྟག་
པ་བསམ་པ། ལས་རྒྱུ་འབྲས་བསམ་པ། འཁོར་བའི་ཉེས་དམིགས་བསམ་པ།
ཐར་པའི་ཕན་ཡོན་བསམ་པ་རྣམས་རྒྱས་པར་གཞུང་གཞན་ནས་འབྱུང་བ་ལྟར་
སྒོམ་པར་བྱ་སྟེ། འཁོར་བའི་སྡུག་བསྔལ་མཐོང་བ་དང་། སེམས་ཅན་ཐམས་་་
ཅད་ཕ་མར་ཤེས་པས་ཕན་གདགས་པ་དང༌། དཀོན་མཆོག་གསུམ་ལ་དད་པ་
དང་ལྡན་པས་ཐམས་ཅད་ལ་བཟང་ངན་དང་། བྱམས་སྡང་ཞི་ཞིང་གནས་པས་
སྙོམས་པ་དེ་ཡིས་སེམས་ཅན་རྣམས་ཀྱི་སྡུག་བསྔལ་མི་བཟོད་པའི་སྙིང་ཉེ་བ་བུ་
གཅིག་པའི་མ་ལྟར་བྱམས་པ་སྡུག་བསྔལ་དང་བྲལ་བ་ལ་དགའ་བ་དང་། ཉེ་་་
རིང་ཆགས་སྡང་ཐམས་ཅད་དང་བྲལ་བའི་བཏང་སྙོམས་ལ་གནས་པ་སྟེ་ཚངས་
པའི་[ཚད་མེད་]བཞི་ལ་གནས་པར་བྱ་ཞིང་། དངོས་གཞི་སེམས་ཅན་ཐམས་
ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་སྨོན་པས་བྱ་་་་
• 675 •



ཆུབ་ཀྱི་མཆོག་ཏུ་སེམས་སྐྱེད་དོ། །འདི་ནི་སྨོན་པ་སེམས་སྐྱེད་ཡིན་ལ། ཆོ་ག་་་
དང་འབྲེལ་བའི་སྨོན་པ་སེམས་སྐྱེད་འདི་ལ་བསླབ་བྱ་གང་ཡང་མེད་ཅིང་།
སངས་རྒྱས་ཐོབ་འདོད་ཀྱི་བསམ་པ་གཏང་ན་སྨོན་པ་སེམས་བསྐྱེད་འཇིག་པ་་
ཡིན་ལ། ཆོ་ག་དང་འབྲེལ་བའི་སྨོན་པ་སེམས་བསྐྱེད་ཡིན་ན་དེའི་བསླབ་་་་
དང་ནག་པོའི་ཆོས་བཞི་སྤང་བ་དང་། དཀར་པོའི་ཆོས་བཞི་དང་དུ་བླང་བར་
བྱ་བ་ཡིན་ནོ། ། །
འཇུག་ལས་ནི། སེམས་བསྐྱེད་ཀྱི་དངོས་གཞི་འཇུག་པ་བྱང་ཆུབ་ཀྱི་་་་
སེམས་བསྐྱེད་བླང་ནས། དེ་དག་གི་བསླབ་བྱ་རྩ་བའི་ལྟུང་བ་དང་ཡན་ལག་གི་
ལྟུང་བ་སྤང་བ་ལ་སོགས་པའི་བསླབ་བྱ། ཚད་མེད་པ་ཉམས་སུ་བླང་པར་བྱས་
ལ་འཇུག་སེམས་ལ་མཆོག་ཏུ་བསྔགས་པར་བལྟ་ཞིང་གནོད་བྱེད་ལ་འཁོན་་་་
འཛིན་མེད་པར་བྱ་སྟེ། བསླབ་བྱ་རྒྱས་པར་ནི་ཁོ་བོས་བྱས་པའི་སྡོམ་གསུམ་་་
གསལ་བའི་མེ་ལོང་ལས་རྟོགས་པར་བྱའོ། །
སྤྱིར་ཡང་བྱང་ཆུབ་ཀྱི་སེམས་དང་ལྡན་པ་ཆོས་ཀྱི་རྩ་བ་ཡིན་ཞིང་། ཁྱད་
པར་དུ་ཡང་སྨན་པ་རྣམས་བྱང་ཆུབ་ཀྱི་སེམས་དང་ལྡན་པ་ཤིན་ཏུ་གལ་ཆེ་་་་
བས་ནན་ཏན་བྱའོ། །ཡོན་ཏན་དེ་ལྟ་བུ་དང་ལྡན་ན་ནད་པ་གསོ་སླ་བ་དང་་་་
འཚོ་བ་མང་ཞིང་ཕན་པའི་གྲོགས་སུ་འགྱུར་ཞེས་པའོ། །འདི་དག་གི་སྐབས་སུ་
འགྲེལ་པ་སྔ་མ་འགའ་ཞིག་ཏུ་ནད་ཁོ་ན་ལ་སྦྱར་བའི་བཤད་པ་ཡང་སྣང་སྟེ།
ནད་པའི་སྡུག་བསྔལ་མཐོང་བས་སྙིང་རྗེ་བ་དང་། དེ་ལ་ཕན་འདོགས་པའི་བློ་
སྐྱེ་བས་བྱམས་པ་དང་། ཕན་པར་གྱུར་ན་དགའ་བ་དང་། ནད་པ་ལ་ལོངས་་་
སྤྱོད་བཟང་ངན་དགྲ་གཉེན་ལ་སོགས་པའི་ཕྱོགས་རིས་མེད་པས་བཏང་སྙོམས་
• 676 •



ལ་གནས་པ་སྟེ། ཚད་མེད་བཞི་དང་སྦྱར་བའི་དུས་སུ་ནད་པ་ཐམས་ཅད་ལ་དེ་
ལྟར་བྱའོ་སྙམ་པའི་སྨོན་པ་སེམས་བསྐྱེད། དངོས་གཞི་ནད་པ་བྱུང་བའི་དུས་་་
ཚད་མེད་བཞི་དང་ལྡན་པའི་བློ་དཀར་བ་དང་དུ་བླང་སྟེ། ལག་ལེན་ལ་ཞུགས་
ན་ཕན་འདོགས་པར་བྱེད་པའི་འཇུག་པ་སེམས་བསྐྱེད་དང་། མཇུག་ཏུ་ནད་པ་
སོས་པའི་དུས་སུ་འགའ་ཞིག་(གིས་)གཏང་རག་མ་བྱུང་ཡང་ཁོན་འཛིན་མེད་
པར་དགེ་བ་བསྔོ་བའོ། །ཞེས་བཤད་དོ། ། །
༣ དམ་ཚིག་ལྡན་པ།
གསུམ་པ། དམ་ཚིག་ལྡན་པ་སྟོན་པ་ནི། དམ་ཚིག་ལྡན་པ་བློ་བཞག་
རྣམ་པ་དྲུག། །གཟུང་བྱ་གཉིས་དང་ཤེས་བྱ་གསུམ་དུ་བཤད། །ཅེས་་་
པའི་དོན། དམ་ཚིག་དང་ལྡན་པའི་བློ་བཞག་ཚུལ་རྣམ་པ་དྲུག་དང་། གཟུང་་་
བྱ་གཉིས་དང་ཤེས་པར་བྱ་བ་གསུམ་དུ་བཤད་པས་མདོར་བསྟན། རྒྱས་བཤད་
ཀྱི་ནང་ནས་བློ་བཞག་ཚུལ་དྲུག་སྟོན་པ་ནི། དང་པོ་སློབ་དཔོན་གསུང་དང་
གསོ་དཔྱད་དང་། །མཆེད་དང་ནད་པ་རྣག་ཁྲག་རྣམ་དྲུག་ལས་[ལ།]།།
སངས་རྒྱས་དྲང་སྲོང་ངག་དང་བཀའ་རྒྱུད་དང་། །སྤུན་གྲོགས་བུ་ཚ་
ཁྱི་ཕག་ལྟ་བུར་ནི། །བློ་བཞག་པ་ཡི་དམ་ཚིག་དྲུག་བསྲུང་བྱ། །ཞེས་་་་་
པའི་དོན། བློ་འཇོག་ཚུལ་དྲུག་(ཡོད་)པའི་དང་པོ་སློབ་དཔོན། གཉིས་པ་་་་
དེའི་གསུང་དང་། གསུམ་པ་གསོ་དཔྱད་དང་། བཞི་པ་མཆེད་གྲོགས་དང༌། ལྔ་
པ་ནད་པ་དང་། དྲུག་པ་རྣག་ཁྲག་སྟེ་རྣམ་པ་དྲུག་ལས། སློབ་དཔོན་ལ་ནི་་་་་
སངས་རྒྱས་དངོས་སུ་མོས་པས་བློ་བཞག་པ་དང་། དེ་བཞིན་དུ་དེའི་གསུང་ལ་
སྤྲུལ་པའི་དྲང་སྲོང་གི་ངག་དང་། གསོ་དཔྱད་གཞུང་ལུགས་རྣམས་ལ་སངས་་
• 677•



རྒྱས་ཀྱི་བཀའ་རྒྱུད་པའི་བསྟན་བཅོས་དང་བཅས་པ་མདོ་རྒྱུད་ལྟ་བུར་མོས་པ།
མཆེད་གྲོགས་རྣམས་ལ་སྤུན་གྲོགས་ལྟ་བུའི་འདུ་ཤེས་དང་། རྣག་ཁྲག་ལ་མི་་་་
གཙང་བར་མི་འཛིན་ཁྱི་ཕག་ལྟ་བུར་བློ་བཞག་པའི་དམ་ཚིག་བསྲུང་བར་བྱ།
ཞེས་པའོ། །
གཟུང་བྱ་གཉིས་སྟོན་པ་ནི། གཉིས་པ་སྨན་གྱི་རིག་འཛིན་ཆ་བྱད་
རྣམས། །བཀའ་སྲུང་ཕྱག་ཆ་ལྟ་བུར་གཟུང་ཞིང་བཅང་། །ཞེས་པའི་་་་
དོན། དམ་ཚིག་ལྡན་པ་གཉིས་པ། གཟུང་བྱ་ལ། སྨན་གྱི་རིག་འཛིན་དང་ཆ་་
བྱད་རྣམས་རིམ་པ་ལྟར་བཀའ་སྲུང་དང་དེའི་ཕྱག་ཆ་ལྟ་བུར་གཟུང་ཞིང་མ་་་
ཉམས་པར་བསྲུང་བར་བྱ་ཞེས་པ་སྨན་གྱི་རྩ་རྒྱུད་ཀྱི་བླ་མ་ལ་སོགས་པ་སྨན་གྱི་
རིག་པ་འཛིན་པ་རྣམས་བཀའ་སྲུང་ལྟ་བུར་སྒྲུབ་ཅིང་མཆོད་པར་བྱ་བ་དང་།
དཔྱད་ཀྱི་ལག་ཆ་ལ་སོགས་པ་རྣམས་ཡི་དམ་གྱི་ཕྱག་ཆ་ལྟ་བུར་གཟུང་སྟེ་མི་་་་
འབྲལ་བར་བྱའོ། །
ཤེས་བྱ་གསུམ་སྟོན་པ་ནི། གསུམ་པ་སྨན་རྣམས་ནོར་བུ་མཆོད་་་་
རྫས་དང་། །བདུད་རྩིར་ཤེས་པར་བྱ་བ་གསུམ་ཡིན་ཏེ། །དགོས་་་་
འདོད་འབྱུང་པའི་ནོར་བུར་ཤེས་པར་བྱ། །ནད་རྣམས་སེལ་བའི་་་་་
བདུད་རྩིར་ཤེས་པར་བྱ། །ཕུད་ཀྱིས་རིག་འཛིན་མཆོད་པའི་རྫས་སུ་་་
ཤེས། །ཞེས་པའི་དོན། དམ་ཚིག་གསུམ་པ་ཤེས་པར་བྱ་བ་ལ། སྨན་རྣམས་་་
ནོར་བུ་དང་མཆོད་རྫས་དང་བདུད་རྩི་ལྟ་བུར་ཤེས་པར་བྱ་བ་གསུམ་ཡིན་ཏེ།
དེ་ཡང་དགོས་འདོད་འབྱུང་བའི་ཡིད་བཞིན་གྱི་ནོར་བུ་ལྟ་བུར་ཤེས་པར་བྱ་ལ་
ནད་རྣམས་སེལ་བའི་སྨན་ལུས་གསོ་བའི་བདུད་རྩི་ལྟ་བུར་ཤེས་པར་བྱ་བ་དང་།
• 678 •



ཕུད་ཀྱིས་རིག་པ་འཛིན་པ་རྣམས་མཆོད་པའི་དམ་ཚིག་རྫས་སུ་ཤེས་པར་བྱ།
ཞེས་པའོ། །
དེ་དག་ལ་འབད་ཅིང་ནན་ཏན་དུ་བྱ་དགོས་པར་སྟོན་པ་ནི། དང་་་་
པོར་རིན་པོ་ཆེ་ལྟར་བཙལ་ལ་བཅང་། ཞེས་པ་སྟེ། དང་པོ་སྟེ། ཐོག་མར་
སྨན་རྣམས་རིན་ཆེན་འཚོལ་བ་ལྟར་འབད་པས་བཙལ་ལ་བཅང་པར་བྱ། ཞེས་
པའོ། ། །
བྱིན་གྱིས་བརླབས་པ་སྟོན་པ་ནི། གཉིས་པ་ལེགས་པར་སྦྱར་ལ་་་་་་
བྱིན་གྱིས་བརླབ། །ཅེས་པ་སྟེ། སྨན་བཅངས་ནས་གཉིས་པ་ནད་པ་ལ་གང་
འཕྲོད་ལེགས་པར་སྦྱར་བ་བྱིན་གྱིས་བརླབ་པའོ། །
ཏིང་ངེ་འཛིན་བསྒོམ་པ་ནི། རང་ཉིད་བོ་ཁྱུར་འོད་ཀྱི་རྒྱལ་པོར་་་
བསམ། །སྨན་སྣོད་བདུད་རྩིའི་ལྷུང་བཟེད་ཉིད་དུ་བསམ། །ཞེས་པའི་
དོན། རང་ཉིད་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་་་་
དག་པར་རྫོགས་པའི་སངས་རྒྱས་སྨན་གྱི་བླ་བཻཌཱུརྱ་འོད་ཀྱི་རྒྱལ་པོར་སྐད་་་་་་
གཅིག་གི་བསམ་ཞིང་། སྨན་སྣོད་ཀྱང་བདུད་རྩིའི་སྣོད་ལྟ་བུ་བསྣམས་པ་ལྷུང་
བཟེད་ཉིད་དུ་བསམ་པར་བྱའོ། །
ཤིས་པ་བརྗོད་པ་ནི། སྨན་བླ་དྲང་སྲོང་རྣམས་ཀྱིས་ཤིས་པ་བརྗོད།
འཚོ་མཛད་སྨན་པའི་རྒྱལ་པོ་བཅོམ་ལྡན་འདས། །དུག་གསུམ་ནད་་་་
སེལ་སངས་རྒྱས་སྨན་གྱི་བླ། །སྐུ་མདོག་མཐིང་ཁ་བཻཌཱུརྱ་ཡི་འོད། །
སྤྲུལ་པའི་སྐུ་ལ་མཚན་དང་དཔེ་བྱད་ལྡན། །རླུང་མཁྲིས་བད་ཀན་་་་་
ནད་ཀྱིས་གདུངས་པ་ལ། །ནད་ཀྱི་གཉེན་པོ་ཕྱག་གཡས་ཨ་རུ་ར། །
• 679 •



ཕྱག་གཡོན་བདུད་རྩིའི་ལྷུང་བཟེད་པར་བུ་བསྣམས། །བཻཌཱུརྱ་ཡི་འོད་
ལ་ཕྱག་འཚལ་ལོ། །རིག་པའི་གནས་མཆོག་བཅོ་བརྒྱད་ཐུགས་སུ་ཆུད། །།
ཚེ་ལ་དབང་པའི་བཅུད་ལེན་དངོས་གྲུབ་བརྙེས། །མངོན་ཤེས་སྙིང་་་་
རྗེས་འགྲོ་མཆོག་འདུ་བ་སྙོམས། །དྲང་སྲོང་རིག་འཛིན་རྣམས་ལ་ཕྱག་
འཚལ་ལོ། །ལྷ་རྣམས་ཀྱི་ནི་བདུད་རྩི་ལྟ་བུ་དང་། །ཀླུ་རྣམས་ཀྱི་ནི་་་་
གཙུག་གི་ནོར་བུ་དང་། །དྲང་སྲོང་རྣམས་ཀྱི་བཅུད་ལེན་ལྟ་བུ་ནི། །
ཁྱོད་ལ་སྨན་འདི་ཉེ་བར་གནས་གྱུར་ཅིག །རླུང་མཁྲིས་བད་ཀན་བཞི་
བརྒྱ་རྩ་བཞིའི་ནད། །ཚེ་ལ་བར་དུ་གཅོད་པ་ཞི་བ་དང༌། །གནོད་པའི་
བགེགས་རིགས་སྟོང་ཕྲག་བརྒྱད་ཅུ་དང་། །ཡེ་འདྲོག་སུམ་བརྒྱ་དྲུག་་་
ཅུ་ལ་སོགས་པ། །བསམ་པའི་བར་དུ་གཅོད་པ་ཞི་བར་མཛོད། །ཅེས་་
པ་སྟེ་སྨན་དེ་དག་ལ་དྲང་སྲོང་རྣམས་ཀྱིས་ཤིས་པ་བརྗོད་པར་བསམ་ནས་་་་་་
ཚིགས་སུ་བཅད་པ་རྣམས་བརྗོད་ཅིང་། དེ་དག་གི་དོན་ཡང་བསམ་པར་བྱ་སྟེ།
སྡུག་བསྔལ་ཅན་རྣམས་འཚོ་བར་མཛད་པའི་སྨན་པའི་རྒྱལ་པོ་བཅོམ་ལྡན་་་་་
འདས་ཉོན་མོངས་པ་དུག་གསུམ་གྱི་ནད་ཀྱང་སེལ་བར་ནུས་པའི་སངས་རྒྱས་་
སྨན་གྱི་བླ་ཞལ་གཅིག་ཕྱག་གཉིས་སྐུ་མདོག་མཐིང་ཁ་བཻཌཱུརྱའི་འོད་དང་་་་་་་་
མཚུངས་པ་སྤྲུལ་པའི་སྐུ་དེ་ལ་མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་
བཟང་པོ་བརྒྱད་ཅུ་དང་ལྡན་པ་རླུང་དང་མཁྲིས་པ་དང་བད་ཀན་གྱི་ནད་ལ་་་
སོགས་པ་ནད་སྣ་ཚོགས་ཀྱིས་གདུངས་པ་ལ་ཞི་བར་བྱེད་པའི་ནད་ཀྱི་གཉེན་པོ་
མཚོན་པས་ཕྱག་གཡས་པ་ན་ཨ་རུ་ར་དང་གཡོན་པ་ན་བདུད་རྩིའི་གང་བའི་་་
ལྷུང་བཟེད་ཀྱི་པར་བུ་བསྣམས་པའི་དེ་བཞིན་གཤེགས་པ་བཻཌཱུརྱའི་འོད་ལ་ཕྱག་
• 680 •



འཚལ་ལོ། །ཞེས་པ་སྤྲུལ་པའི་དྲང་སྲོང་རྣམས་ཡིད་ལ་བྱས་ནས། རིག་པའི་་་་
གནས་མཆོག་བཅོ་བརྒྱད་ཐུགས་སུ་ཆུད་པར་གྱུར་ཅིང་། ཚེ་ལ་དབང་པའི་་་་
བཅུད་ལེན་གྱི་དངོས་གྲུབ་བརྙེས་ལ་མངོན་ཤེས་དང་ལྡན་ཞིང་སྙིང་རྗེ་ཆེན་་་་་
པོས་འགྲོ་བ་མཆོག་དམན་ཀུན་གྱི་འདུ་བ་སྙོམས་པར་མཛད་པའི་དྲང་སྲོང་་་་་
རིག་པ་འཛིན་པ་རྣམས་ལ་ཕྱག་འཚལ་ལོ། །ཞེས་བརྗོད་ནས། བདེན་པ་བརྗོད་
པ་ནི། ལྷ་རྣམས་ཀྱི་ལོངས་སྤྱོད་ཀྱི་གཙོ་བོ་བདུད་རྩི་ལྟ་བུ་དང་། ཀླུ་རྣམས་ཀྱི་་
ནི་འབྱོར་པའི་གཙོ་བོ་གཙུག་གི་ནོར་བུ་ལྟ་བུ་དང་། མངོན་ཤེས་དང་ལྡན་པའི་
དྲང་སྲོང་རྣམས་ཀྱི་ནི་བཅུད་ལེན་གྱི་རྫས་ལྟ་བུར། ནད་པ་ཁྱོད་ལ་སྨན་འདི་ཉེ་
བར་གནས་གྱུར་ཅིག རླུང་དང་མཁྲིས་པ་དང་བད་ཀན་ལ་སོགས་པ་བཞི་བརྒྱ་
རྩ་བཞིའི་ནད་ཚེ་ལ་བར་དུ་གཅོད་པ་རྣམས་ཞི་བ་དང་། གནོད་པར་བྱེད་པའི་
བགེགས་རིགས་སྟོང་ཕྲག་བརྒྱད་ཅུ་དང་། གློ་བུར་གྱི་ཡེ་འདྲོག་སུམ་བརྒྱ་དྲུག་
ཅུ་པ་ལ་སོགས་པ་བསམ་པའི་བར་དུ་གཅོད་པ་ཐམས་ཅད་ཞི་བར་མཛོད།
ཅེས་ཡིད་ལ་བསམ་ཞིང་གཞན་ཡང་རིན་ཆེན་ཏོག་གི་གཟུངས་ལས། རྫོགས་་་
སངས་རྣམ་པར་སངས་རྒྱས་ཚེ། འཇིག་རྟེན་སྐྱོང་བས་ཕྱོགས་བཞི་ནས། སྣོད་
བཞི་དག་ནི་བླང་ནས་སུ། བདེ་བར་གཤེགས་ལ་ཕུལ་བ་དང་། མཐུ་ཡིས་་་་་
གཅིག་ཏུ་སྤྲུལ་མཛད་པ། ལྷ་ཡི་སྣོད་མཆོག་དེ་དང་ནི། བདུད་རྩི་འདྲ་བའི་་་་
སྨན་གྱི་རྣམས། སྟོན་པའི་ཕྱག་ན་བསྣམས་གྱུར་པ། བདེན་པའི་ཚིག་ནི་དེ་དག་
གིས། ནད་པ་རྣམས་ཀྱི་ནད་སེལ་ཅིང་། སྨན་རྣམས་བདུད་རྩིར་འགྱུར་བར་་་་
ཤོག དེ་བཞིན་ལྷ་མོའི་འཕྲོག་མ་ཡིས། ལྷ་རྫས་དགེ་བ་ཨ་རུ་ར། བླངས་ནས་་
སྟོན་ལ་རབ་ཕུལ་བ། བདེན་པའི་ཚིག་ནི་དེ་དག་གིས། ནད་པ་རྣམས་ཀྱི་ནད་
• 681 •



སེལ་ཞིང་། ཉེས་པ་ཐམས་ཅད་འཕྲོག་བྱེད་པ། སྨན་རྣམས་བདུད་རྩིར་འགྱུར་
བར་ཤོག སངས་རྒྱས་རྣམ་གཟིགས་གཟི་བརྗིད་དང་། གཙུག་ཏོར་ཅན་གྱི་་་་
སྟོབས་རྣམས་དང་། ཐམས་ཅད་སྐྱོབ་ཀྱི་བདེན་ཚིག་དང་། ལོག་དད་སེལ་གྱི་་
ཏིང་འཛིན་དང་། གསེར་ཞེས་བྱ་བའི་ཡེ་ཤེས་དང༌། འོད་སྲུངས་ཀྱི་Lནི་]རྫུ་
འཕྲུལ་དང་། ཤཱཀྱ་སེང་གེའི་མཐུ་སྟོབས་ཀྱིས། སྨན་རྣམས་བདུད་རྩིར་འགྱུར་
བར་ཤོག ནད་པ་ཤར་ཕྱོགས་ཁ་བསྟན་ལ། སྨན་རྣམས་ཉེ་བར་བཙལ་བར་་་་
བགྱི། དེའི་ཚེ་ནད་རིགས་སྔགས་འདིས། ལག་མཐིལ་བཞག་སྟེ་རླན་པར་བགྱི།
སདྱ་ཐེ་དན། །
ཁཊཁཊབིཁཊ། ཙལེབིཙལེ།
བལཁབཊཙནཊཙརཊཨམྲྀཏནིརགོཥསཱཧཱ། ཞེས་པའི་ཤིས་པ་དང་བདེན་པའི་
སྟོབས་བརྗོད་པར་བྱའོ། །དགོས་པ་འདི་ཙམ་གྱིས་འགྲུབ་པར་འགྱུར་གྱིས་སྤྲོས་
པ་དག་ལ་དགའ་ན་འཚོ་བྱེད་སྔ་རབས་པ་རྣམས་ཀྱིས་བྱས་པའི་སྨན་བྱིན་་་་་
བརླབས་རྒྱས་པ་ལས་ཤེས་པར་བྱའོ། ། །
སྙིང་པོ་བཟླས་པ་ནི། ཨོཾ་ན་མོབྷ ་ག་ཝ་ཏེབྷི ་ཥ་ཛེ་གུ་རུ་བཻ་ཌཱུ་རྱ་པྲ་བྷ ་
རཱ་ཛཱ་ཡ་ཏ་ཐཱ་ག་ཏཱ་ཡ་ཨརྟ་ཏེ་སམྱ ་ག མ་བུདྡྷ ་ཡ། ཏདྱཐཱ། ཨོཾ་བྷི ཥ་ཛཱི་བྷི ་ཥ་
། མ་ཧཱབྷེ ་ཥ་ཛེ། བྷི ་ཥ་ཛུ་རཱ་ཛཱ་ཡ། སམུངྒ ཏེསྭཱཧཱ། ཞེས་པའོ། །
་ རིག་འཛིན་མཆོད་པ་ནི། བདུན་བཟླས་བདུད་རྩིར་བསམས་སྟེ་་་་
རིག་འཛིན་མཆོད། ཅེས་པ་ཏེ། སྙིང་པོའི་སྔགས་དེ་དག་ལན་བདུན་དུ་་་་་
བཟླས་པས་སྨན་རྣམས་བདུད་རྩིར་གྱུར་བསམས་ཏེ། སྨན་གྱི་ཕུད་ཀྱི་རིག་པ་་
འཛིན་པ་མཆོད་པར་བྱའོ། ། །
དངོས་གྲུབ་བླངས་བས་རང་གི་ནད་གདོན་བསལ། ཞེས་པ་སྟེ།
• 682 •



དངོས་གྲུབ་སྨན་པས་བླངས་བས་རང་གི་ནད་དང་གདོན་ལ་སོགས་པ་བསལ་་
བར་བྱའོ། །
ནད་པ་ལ་སྨན་སྦྱིན་པ་ནི། ནད་པས་བསྟེན་པས་འཆི་བ་སོས་པར་
བསམ། ཞེས་པ་སྟེ་ནད་པས་སྨན་བསྟེན་པས་འཆི་བ་སོས་པར་བསམ་སྟེ་སྨན་
སྦྱིན་པར་བྱའོ། །
དམ་ཚིག་དེ་རྣམས་བསྲུང་བའི་འབྲས་བུ་ནི། དམ་ལྡན་བྱིན་ཕབ་་་་
བཀྲ་ཤིས་བསོད་ནམས་འབྱུང་ཞེས་པ་སྟེ། དམ་ཚིག་དང་ལྡན་པས་བྱིན་་་་
བརླབས་ཕབ་པས་བཀྲ་ཤིས་ཤིང་བསོད་ནམས་ཆེན་པོ་འབྱུང་བར་འགྱུར། །
ཞེས་པའོ། །
༤ རྣམ་པ་བཟོ་བ།
བཞི་པ། རྣམ་པ་བཟོ་བ་སྟོན་པ་ནི། རྣམ་པ་བཟོ་བ་ལུས་ངག་ཡིད་
དང་གསུམ། །ལག་པ་བདེ་བས་སྨན་དཔྱད་བཟོ་ལ་མཁས། །ངག་ཚིག་
སྙན་པས་ནད་པ་སྤྲོ་སྐྱེད་ནུས། །རིག་པ་བཀྲ་བས་ཡིད་ལ་མ་རྨོངས་་་་
གསལ། །དེ་ཤེས་བཟོ་རྣམས་ཀུན་གྱི་དཔོན་དུ་འགྱུར་ཞེས་པའི་དོན་་་་་
རྣམ་པ་བཟོ་བ་སྟེ་ལུས་ཀྱི་རྣམ་པ་བཟོ་བ་དང་། ངག་གི་རྣམ་པ་བཟོ་བ་དང་་་་
ཡིད་ཀྱི་རྣམ་པ་བཟོ་བ་དང་གསུམ་ལས། ལུས་ཀྱི་རྣམ་པ་བཟོ་བ་ནི། ལག་པ་
བདེ་བས་ད་ཐུད་དང་ཕྱིང་[ཆིངས་དང་རྒྱུགས་དང་གཏར་ཁ་དང་མེ་་་་་
བཙའ་དང་ཐུར་མ་ལ་སོགས་སྨན་དཔྱད་ཀྱི་བཟོ་ལ་མཁས་པ་དང་ངག་བཟོ་བ་
ནི་ཚིག་སྙན་པར་སྨྲ་བ་དང་སྤྲོ་བ་ལ་སོགས་པས་ནད་པ་སྤྲོ་བ་སྐྱེད་ནུས་པ་དང་
ཡིད་བཟོ་བ་ནི་རིག་པ་བཀྲ་བས་གང་ལ་གང་གི་ལས་དགོས་པའི་ཡིད་ཀྱི་ལས་་
• 683•



འགྱུ་བ་མ་རྨོངས་པ་ཤིན་ཏུ་གསལ་བའོ། །དེ་ལྟར་ཤེས་པ་གང་ཡིན་པ་དེ་ནི་་་་
བཟོ་རྣམས་ཀུན་གྱི་དཔོན་དུ་འགྱུར། ཞེས་པའོ། །
༥ བྱ་བ་ལ་བརྩོན་པ། །
ལྔ་པ། བྱ་བ་ལ་བརྩོན་པ་སྟོན་པ་ནི། བྱ་བ་ལ་བརྩོན་བདག་དང་་་་
གཞན་གཉིས་ཏེ། །བདག་ཉིད་བྱ་བ་ལ་བརྩོན་རྒྱུ་ལ་བསླབ། །རྐྱེན་་་་
བསྟེན་གྲོགས་ལ་བརྩོན་བྱ་གོམས་མཐར་དབྱུང་། །ཞེས་པའི་དོན། བྱ་བ་
ལ་བརྩོན་པ་ནི་བདག་ཉིད་བྱ་བ་ལ་བརྩོན་པ་དང་། གཞན་གྱི་བྱ་བ་ལ་བརྩོན་
གཉིས་ཏེ། བདག་ཉིད་བྱ་བ་ལ་བརྩོན་པ་ལ་ཡང་རྒྱུ་ལ་བསླབ་པ་དང་། རྐྱེན་ལ་
བསྟེན་པ་དང་གྲོགས་ལ་བརྩོན་པར་བྱ་བ་དང༌། གོམས་པ་མཐར་དབྱུང་བ་སྟེ་
བཞི་ཞེས་མདོར་བསྟན།
རྒྱས་པར་བཤད་པ་ལ་དང་པོ་རྒྱུ་ལ་བསླབ་པར་སྟོན་པ་ནི། རྒྱུ་ནི་འབྲི་
ཀློག་མཐའ་རུ་ཕྱིན་པར་བསླབ། །ཆོད་དང་མི་ཆོད་དེ་ལ་བརྟེན་པར་
སྣང་། །ཞེས་པའི་དོན། སྨན་དཔྱད་མཁས་པ་ཤེས་པའི་རྒྱུ་ཡི་གཙོ་བོ་ཉིད་ནི་་
འབྲི་བ་དང་ཀློག་པ་ཡིན་པས་དེ་གཉིས་མཐའ་རུ་ཕྱིན་པར་བསླབ་པར་བྱ་སྟེ། །
གཞུང་གི་དོན་གྱི་རྩ་བ་ཆོད་པ་དང་མི་ཆོད་པ་ཀློག་ཡིག་དེ་ལ་བརྟེན་པར་སྣང་
བས་ཀློག་ཡིག་ཤིན་ཏུ་མཁས་པར་བྱའོ། །
གཉིས་པ། རྐྱེན་བསྟེན་པར་སྟོན་པ་ནི། དེ་རྐྱེན་སློབ་དཔོན་བསྟེན་
ཏེ་མཚན་ཉིད་དང་། །བསྟེན་པའི་ཐབས་དང་བསྟེན་པའི་དགོས་པ་་་
གསུམ། །མཚན་ཉིད་རྒྱ་ཆེ་མཁས་དང་མན་ངག་ལྡན། །ངང་རིང་ཟོག་
ཆུང་བརྩེ་ལ་བཀུར་འོས་བསྟེན། །བསྟེན་ཐབས་དོགས་པ་མེད་པར་བློ་
• 684 •



གཏད་ལ། །ངོ་ལྐོག་མེད་པར་བྱ་བ་སྒྲུབ་པར་བྱ། །སྤྱོད་པ་ཐམས་ཅད་
དེ་ཡི་ཡུལ་དང་བསྟུན། །དྲིན་དུ་ཚོར་བས་རྒྱུན་དུ་བསྲིང་བར་བྱ། །
དགོས་པ་མྱུར་བར་ལོབས་དང་མཁས་པར་འགྱུར། །ཞེས་པའི་དོན།
གསོ་དཔྱད་མཁས་པར་སློབ་པ་དེའི་རྐྱེན་སློབ་དཔོན་མཁས་པ་བསྟེན་དགོས་ཏེ།
དེའི་མཚན་ཉིད་བསྟེན་པའི་ཐབས་དང་བསྟེན་དགོས་པ་དང་གསུམ་ལས།
མཚན་ཉིད་ནི་སློབ་དཔོན་གཞུང་རྒྱ་ཆེ་ཞིང་ཚིག་དོན་ལ་མཁས་པ་དང་མན་་་་
ངག་ཐམས་ཅད་ཚང་བར་ལྡན་པ་དང་། ངང་རིང་ཞིང་ཟོག་ཆུང་བ་སྙིང་བརྩེ་
ལ་བཀུར་བར་འོས་པ་དེ་དག་བསྟེན་པར་བྱའོ། །བསྟེན་པའི་ཐབས་ནི་ཐེ་ཚོམ་
དང་དོགས་པ་མེད་པར་བློ་གཏད་ལ་བཀུར་བསྟི་དང་གུས་པ་ངོ་ལྐོག་མེད་པར་
བྱས་ནས་རང་གི་བྱ་བ་སྒྲུབ་པར་བྱ་བ་སྟེ་སྤྱོད་པ་ཐམས་ཅད་ཀྱང་སློབ་དཔོན་་
དེའི་དགོངས་ཡུལ་དང་བསྟུན་ཆོས་ཐོས་པ་རྣམས་དྲིན་དུ་ཚོར་བས་རྒྱུན་དུ་་་་
བསྲིང་བར་བྱ་བ་ཡིན་ཏེ་དེ་ལྟར་བྱས་པའི་དགོས་པ་གསོ་དཔྱད་མྱུར་བར་་་་་་
ལོབས་པ་དང་མཁས་པར་འགྱུར་བས་དེ་ལྟར་བྱ་དགོས། ཞེས་པའོ། །འདིའི་་་
སྐབས་སུ་དཔལ་མགོན་གྱི་འགྲེལ་པ་ལས་སློབ་དཔོན་དེ་མཁྱེན་རྒྱ་ཆེ་བས་གསོ་
དཔྱད་ཀྱི་གཞུང་དང་མན་ངག་གི་ཕྱོགས་དང་རིང་དུ་སྦྱང་བ་སྟེ། གདམས་ངག་
སྣ་རེ་ལ་སློབ་དཔོན་རེ་བཙལ་དགོས་པའི་ཕྱིར་རོ། །མཁས་པ་ནི་ཚིག་ལ་མཁས་
པ་སྟེ། བཤད་པ་ཚ་བ་དང་དོན་ལ་མཁས་ཏེ་ལག་ལེན་ཐོག་ཏུ་ཕེབས་པ་དང༌།
ཚིག་དོན་གཉིས་ཀ་ལ་མཁས་ཏེ་འཆད་རྩོད་རྩོམ་གསུམ་གང་ལ་ཡང་མ་རྨོངས་
པ་དང་། མན་ངག་དང་ལྡན་པ་སྟེ། གཞུང་རྐྱང་ལ་བསྟེན་པ་མིན་པར་ཚེགས་
ཆུང་། དོན་ཆེ། བྱ་སླ། དཔག་དཀའ་གནད་དུ་འཕོག་པའི་མན་ངག་མང་དུ་་
• 685 •



ཡོད་པ། སློབ་དུས་ན་ངང་རིང་བ། གདམས་པ་གསོག་པ་དང་། དཔེ་འཁྱུད་མི་
བྱེད་པ། རྟིང་དུ་གཏེར་བ། སྙན་གྲགས་ཐོབ་ཅིང་མཁས་མི་མཁས་ཀྱི་རྩོད་པ་
དང་བྲལ་ཏེ། སློབ་དཔོན་ལ་ཁ་འཛིན་མི་དགོས་ཤིང་བཀུར་བས་འོས་པ་དང༌།
མཚན་ཉིད་བདུན་དང་ལྡན་པའི་སློབ་དཔོན་རྣམ་དག་གཅིག་བསྟེན་དགོས་པ་
ཡིན་ནོ། །ཞེས་བཤད། ། །
གསུམ་པ། གྲོགས་ལ་བརྩོན་པར་བྱ་བ་སྟོན་པ་ནི། གྲོགས་ལ་རྩོན་བྱ་
ཞུ་དང་དྲི་བ་དང༌། །གཟུང་དང་བསམ་ལ་ལེ་ལོ་བྱ་བ་མིན། །ཅིའི་་་་
ཕྱིར་ཞེ་ན་དེ་ཉིད་བར་ཆོད་དགྲ། །ཅེས་པའི་དོན། གྲོགས་རྒན་པ་བློ་མཐོ་
བ་རྣམས་ལ་ཡང་བཀུར་བསྟི་བྱ་ཞིང་བརྩོན་པར་བྱ་བ་ནི། གཞུང་གི་དོན་ཞུ་བ་
དང་དྲི་བ་དང་གཟུང་བ་དང་ཡིད་ལ་བསམ་པ་རྣམས་ལེ་ལོའི་བྱ་བ་མིན་པ་་་་
བརྩོན་པར་བྱ་དགོས་ཏེ། ཅིའི་ཕྱིར་ན་ལེ་ལོ་དེ་ཉིད་ལ་ཡོན་ཏན་ཤེས་པ་ལ་་་་་
བར་དུ་གཅོད་པའི་དགྲ་ཡིན་ཅེས་པའོ། །
བཞི་པ། གོམས་པ་མཐར་དབྱུང་སྟོན་པ་ནི། གོམས་པ་མཐར་དབྱུང་
མཐོང་ཐོས་བླང་བ་སྟེ། །ཐམས་ཅད་ཞེན་འདྲིས་ཐེ་ཚོམ་སྤོང་བར་བྱེད།
།ཞེས་པའི་དོན། སློབ་དཔོན་གྱིས་བསླབ་པའི་ལག་ལེན་རྣམས་མཐོང་བ་དང་་
ཐོས་པ་དང་གོམས་པས་མཐར་དབྱུང་བས་མཐོང་ཐོས་ཉམས་སུ་བླང་བ་སྟེ། བྱ་
བ་ཐམས་ཅད་ཡིད་ལ་ཞེན་ཅིང་འདྲིས་པས་ཐེ་ཚོམ་སྤོང་བར་བྱེད། ཞེས་པའོ། །
གཞན་གྱི་བྱ་བ་ལ་བརྩོན་པ་སྟོན་པ་ནི། གཞན་གྱི་བྱ་བ་ལ་བརྩོན་་་་
ནད་པ་དེ། །དེ་དོན་ཕྱི་བཤོལ་བར་དུ་མ་ཆོད་པར། །གྱང་ཐོག་མར་་་
ཕོར་བོ་ན་གསོད་བསྡིགས་བཞིན། །སྨན་དཔྱད་དུས་ལས་མ་འགྱང་་་་
• 686 •



བརྩོན་པས་སྒྲིམ། །ཞེས་པའི་དོན་སྨན་དཔྱད་མཁས་པ་ཤེས་ནས་གཞན་གྱི་་
བྱ་བ་ལ་བརྩོན་པར་བྱ་བ་དང་། དེ་བཞིན་ནད་པ་སྟེ། དེའི་དོན་དུ་ཕྱི་བཤོལ་་
གཞན་གྱིས་བར་དུ་མ་ཆོད་པར་གྱང་ཐོག་ཏུ་སྣོད་བཀང་བའི་མར་ཁུ་ཐོགས་་་་
ནས་འགྲོ་བ་[ཚེ་བོ་]ན་གསོད་པར་འགྱུར། །ཞེས་བསྡིགས་པ་ན་སེམས་གཞན་
དུ་མི་འཕྲོ་བ་བཞིན་དུ་སྨན་དཔྱད་དུས་ལས་མ་འགྱངས་པར་བརྩོན་པས་་་་་་་
སེམས་གཞན་དུ་མ་ཡེངས་པར་སྒྲིམས་ཏེ། ཞེས་པའོ། །འདིའི་སྐབས་སུ་དཔལ་
མགོན་སོགས་ཀྱི་འགྲེལ་པ་ལས། དེ་ཡང་དཔེར་ན། སློབ་དཔོན་ཞལ་ནས། རྒྱུ་
གར་གྱི་རྒྱལ་པོ་གཅིག་སློབ་དཔོན་མགོ་རེག་གཅིག་ཡོད་པས། དུས་ལན་གཅིག་
ན་ཡུལ་དེར་ལྟད་མོ་ཆེན་པོ་གཅིག་བྱུང་བ་ལ། རྒྱལ་པོས་སློབ་དཔོན་ལ་དེ་རིང་
ལྟད་མོ་ཆེའམ་ཞེས་དྲིས་པས་སློབ་དཔོན་གྱི་ཞལ་ནས། བདག་གིས་ལྟད་མོ་མ་
མཐོང་ལགས་ཞུས་པས་རྒྱལ་པོ་སྙམ་ནས་སློབ་དཔོན་ཉིད་མངོན་སུམ་དུ་སྨྱོན་
འདེབས་པ་གཅིག་འདུག་པས། བཀའ་ཆད་གསོལ་ལོ་ཟེར། དེར་སློབ་དཔོན་་
ན་རེ། བདག་གིས་ལྟད་མོ་སེམས་ལ་བལྟ་བལྟ་ནས། སྒྱུ་མའི་ལྟད་མོ་མ་མཐོང་
ཞུས་པས་དེ་ལ་རྒྱལ་པོས་མ་རྟོགས་ནས། འདི་ལ་གཟིགས་མཛོད་ཟེར་ནས། །
གྱང་མཐོན་པོ་གཅིག་གི་ཁ་ན་ཕར་བློན་པོ་གཅིག་ལ་ལག་ཏུ་མར་ཁུ་ཕོར་པ་་་་
གང་གཏད་དེ་འདི་མ་བོ་བར་སོངས་ཤིག། བོ་ན་ཆད་པ་གཅོད་དོ་བྱས་ནས་་་
བཏང་བས། དེའི་བར་ལ་གྱང་དེའི་ནང་དུ་རོལ་མོ་སྣ་ཚོགས་བྱས་ཏེ། ཁོ་ལ་་་་
ཁྱོད་ཀྱིས་ལྟད་མོ་ཇི་ཙམ་མཐོང་ངམ་བྱས་པས། མར་བོ་ཡི་དོགས་ནས་ལྟད་མོ་
བལྟ་བའི་སྣང་བ་མ་བྱུང་སྟེ། ཅི་ཡང་མ་མཐོང་ཟེར་བས་དེར་སློབ་དཔོན་དེ་་
བདེན་སྙམ་དུ་མོས་པ་སྐྱེས་སྐད། ཅེས་བཤད་དོ། །
• 687 •



༦ མི་ཆོས་ལ་མཁས་པ།
དྲུག་པ། མི་ཆོས་མཁས་པར་བྱ་བ་སྟོན་པ་ནི། མི་ཡི་ཆོས་ལུགས་་་་་
མཁས་པར་བྱ་བ་ནི། །མི་ཆོས་པ་དང་དམ་པ་ཐུན་མོང་གསུམ། །ཞེས་
པ་སྟེ། སྨན་པས་མིའི་ཆོས་ལུགས་ལ་མཁས་པར་བསླབ་པར་བྱ་བ་ནི། མིའི་་་་
ཆོས་ལུགས་པ་དང་དམ་པ་ལྷ་ཆོས་པ་དང་གཉིས་ཀའི་ཐུན་མོང་བ་དང་རྣམ་པ་
གསུམ། ཞེས་མདོར་བསྟན་པའོ། །
རྒྱས་པར་བཤད་པའི་ནང་ནས། མིའི་ཆོས་ལུགས་མཁས་པར་སྟོན་པ་ནི།
དང་པོ་མཁས་པར་བསླབ་ལ་གཉེན་གྱིས་བཙའ། །གྱོང་གིས་འདུལ་་་
གསུམ་ལྡན་ལ་འདོད་པ་འགྲུབ། །ཞེས་པའི་དོན། དེ་ལ་དང་པོ་མཁས་པར་
བསླབ་ལ་བར་དུ་གཉེན་པོས་བཙའ་བ་སྟེ། ངག་མཉེན་པ་དང་འདོད་པ་ཆུང་
བ་དང་གཞན་དང་མཐུན་པར་བྱའོ། །ཐ་མ་སྙན་གྲགས་ཐོབ་དུས་གྱོང་གིས་་
ཅུང་ཟད་འདུལ་བ་སྟེ་དེ་གསུམ་ལྡན་ན་སྨན་པ་རང་ཉིད་ཀྱི་འདོད་པ་འགྲུབ།
ཅེས་པའོ། །
གཉིས་པ། དམ་པའི་ཆོས་ལུགས་དང་མཐུན་པར་སྟོན་པ་ནི། དམ་་་་
པའི་ཆོས་ལུགས་སྣ་དུལ་འགྲོགས་པ་བདེ། །ཆོག་ཤེས་གྱུར་ན་རང་་་་་
གཞན་ཕན་ཐོགས་འབྱུང་། །ཞེས་པའི་དོན། དམ་པའི་ཆོས་ལུགས་དང་་་་
མཐུན་པའི་སྣ་དུལ་བ་སྟེ་ངང་རྒྱུད་རིང་བ་དང་འགྲོགས་བདེ་བ་དང་ཟས་དང་
གཏང་རག་ལ་སོགས་པ་རྫས་ཀྱི་ཆོག་ཤེས་པར་གྱུར་ན་རང་གཞན་གཉིས་ཀ་ལ་
ཕན་ཐོགས་འབྱུང་། ཞེས་པའོ། །
གསུམ་པ་ཐུན་མོང་སྟོན་པ་ནི། ཐུན་མོང་ཕོང་པ་རྣམས་ལ་སྙིང་་་་
• 688 •



རྗེས་བཟུང༌། །མཐོན་པོ་རྣམས་ཀྱིས་རང་གི་མདོ་དོན་སྒྲུབ། །ཚོགས་་
པ་དྲུག་ལྡན་འབྲས་བུ་ཐེ་ཚོམ་མེད། །ཅེས་པའི་དོན། མི་ཆོས་དང་ལྷ་ཆོས་
ཐུན་མོང་བའི་ཡོན་ཏན་ཕོང་པ་རྣམས་ལ་སྙིང་རྗེས་བཟུང་བས་སྦྱིན་པ་ལ་་་་་་
སོགས་པས་ཕན་འདོགས་པ་དང་མཐོ་བ་རྣམས་ཀྱིས་རང་གི་འདོད་དོན་སྒྲུབ་་
པ་སྟེ་དེ་ལྟར་ཕུན་སུམ་ཚོགས་པ་དྲུག་པོ་དང་ལྡན་ན་སྨན་པ་དེ་ཉིད་ཀྱི་གནས་
སྐབས་དང་མཐར་ཐུག་འབྲས་བུ་ཐེ་ཚོམ་མེད་པར་འགྲུབ། ཞེས་པའོ། །
༢ སྨན་པའི་ངོ་བོ།
སྤྱི་དོན་གཉིས་པ་སྨན་པའི་ངོ་བོ་སྟོན་པ་ནི། ཉེས་པ་གནོད་བྱ་་་་
གཉེན་པོའི་མཚན་ཉིད་རྣམས། །ཅི་རིགས་ཁོང་དུ་ཆུད་ན་ངོ་བོར་་་་་
འདོད། །ཅེས་པའི་དོན་ནི། ཉེས་པ་སྟེ་ནད་དང་གནོད་བྱ་སྟེ་ལུས་ཟུངས་་་་་
བདུན་ལ་སོགས་པ་དང་། གཉེན་པོ་སྟེ་གསོ་ཐབས་ལ་སོགས་པའི་མཚན་ཉིད་
རྣམས་ཅི་ལྟར་རིགས་པ་ལེགས་པར་ཁོང་དུ་ཆུད་ནས་མཁས་པར་གྱུར་ན་སྨན་
པའི་ངོ་བོར་འདོད་ཅེས་པའོ། །
༣ སྨན་པའི་ངེས་ཚིག་
སྤྱི་དོན་གསུམ་པ་སྨན་པའི་ངེས་ཚིག་སྟོན་པ་ནི། ངེས་ཚིག་ནད་གསོ་
ལུས་ལ་ཕན་ཕྱིར་སྨན། །ནད་སྟེང་དཔྱད་པས་[དཔའ་]འགྲོ་ལ་ཕ་་་
ལྟར་སྐྱོབ། །རྒྱལ་པོ་རྣམས་ཀྱིས་རྗེ་རུ་འཁུར་བར་བྱེད། །ཅེས་པའི་དོན།
ངེས་ཚིག་ནི་ནད་རྣམས་གསོ་ཞིང་ལུས་ལ་ཕན་པར་བྱེད་པའི་ཕྱིར་སྨན་པ་ཞེས་
བྱ། ནད་ཀྱི་སྟེང་དུ་དཔྱད་དགོས་པ་རྣམས་བྱེད་པ་ལ་དཔའ་ཞིང་འགྲོ་བ་ལ་ཕ་
ལྟར་སྐྱོབ་པས་ན་སྨན་ཕ་ཞེས་བྱ་བའམ། རྒྱལ་པོ་རྣམས་ཀྱིས་ཀྱང་རྗེ་རུ་འཁུར་
• 689 •



བར་བྱེད་པས་ན་ལྷ་རྗེ་ཞེས་ཀྱང་བྱ་ཞེས་པའོ། །
༤ སྨན་པའི་དབྱེ་བ།
སྤྱི་དོན་བཞི་པ། སྨན་པའི་དབྱེ་བ་བསྟན་པའི་མདོར་བསྟན་ནི། དབྱེ་
བ་སྨན་པ་བླ་ན་མེད་པ་དང་། ཁྱད་པར་ཅན་དང་ཕལ་པ་གསུམ་ཡིན་
ཏེ། ཞེས་པའི་དོན་སྨན་པ་ལ་དབྱེ་བ་བྱེད་ན་སྨན་པ་བླ་ན་མེད་པ་དང་། སྨན་
པ་ཁྱད་པར་ཅན་དང་སྨན་པ་ཕལ་པ་དང་གསུམ་ཡིན་ཏེ་ཞེས་པའོ། །
རྒྱས་པར་བཤད་པའི་དང་པོ་སྨན་པ་བླ་ན་མེད་པ་སྟོན་པ་ནི། དུག་་་
གསུམ་རྒྱུ་འབྲས་ནད་སེལ་གོང་ན་མེད། །ཅེས་པ་སྟེ། ཉོན་མོངས་འདོད་
ཆགས་དང་ཞེ་སྡང་དང་གཏི་མུག་སྟེ་དུག་གསུམ་གྱི་རྒྱུ་དང་འབྲས་བུའི་ནད་་་
རྩད་ནས་སེལ་བར་ནུས་པའི་སྐྱེས་མཆོག་དེ་དག་ནི་སྨན་པ་གོང་མ་བླ་ན་མེད་་
པ་ཡིན་ཞེས་པའོ། །
སྨན་པ་ཁྱད་པར་ཅན་སྟོན་པ་ནི། གཞན་རིག་མངོན་ཤེས་བྱམས་་་
ལྡན་དྲང་པོར་སྲོང༌། །གནང་རིགས་རྗེས་སྦྱངས་ལས་གོམས་འགྲོ་བའི་
གཉེན། །ཞེས་པའི་དོན། གཞན་གྱི་སེམས་རིག་པ་ལ་སོགས་པའི་མངོན་པར་
ཤེས་པ་དང་ལྡན་ཞིང་སེམས་ཅན་ཀུན་ལ་བྱམས་པའི་སེམས་དང་ལྡན་པ་ལུས་
ངག་ཡིད་གསུམ་ལ་ཉེས་པའི་སྐྱོན་མེད་ཅིང་ཁྲིམས་དྲང་པོར་སྲོང་བའི་དྲང་་་་
སྲོང་གི་སྨན་པ་རྣམས་དང་། ཆོས་སྐྱོང་བའི་རྒྱལ་པོ་དག་གིས་གནང་བ་བྱིན་་་
ནས་རིགས་རྒྱུད་དང་བཅས་པ་བླ་སྨན་དུ་བསྐོས་པ་གནང་བ་རིགས་ཀྱི་སྨན་པ་
དང་སློབ་དཔོན་མཁས་པའི་རྗེས་སུ་ཞུགས་ནས་ལེགས་པར་སྦྱངས་པ་ལས་་་་
མཁས་པར་གྱུར་པ་ནི་རྗེས་ཞུགས་སྦྱངས་པའི་སྨན་པ་དང༌། གཞུང་ལུགས་རྒྱ་
• 690 •



ཆེན་མི་ཤེས་ཀྱང་སློབ་དཔོན་གྱི་ལག་ལེན་དང་སྨན་དཔྱད་ཀྱི་ལས་ལ་གོམས་་་
ཤིང་ཡུན་དུ་བསྟེན་པ་ནི་ལས་ལ་གོམས་པའི་སྨན་པ་སྟེ་དེ་ལྟ་བུའི་སྨན་པ་ཁྱད་
པར་ཅན་ནི་འགྲོ་བའི་སྨན་དུ་གྱུར་པའི་སྨན་པ་ཡིན་ཞེས་པའོ། །
སྨན་པ་ཕལ་པ་སྟོན་པ་ནི། འདོད་པས་འཕྲལ་དུ་ཆ་བཟུང་སྲོག་གི་
གཤེད། །ཅེས་པ་སྟེ་རང་གི་འདོད་པས་འཕྲལ་དུ་བསླབ་པ་སྨན་པའི་ཆ་བྱད་་
བཟུང་བ་བསླབ་ཤེས་དང་སྦྱང་གོམས་མེད་པའི་སྨན་པར་ཁས་འཆེ་བ་དེ་ནི་་་
སྲོག་གི་གཤེད་མ་ལྟ་བུ་ཡིན་པས་ཕལ་པའམ་ཐ་མ་ཞེས་འདིའི་སྐབས་སུ་ཤག་
མགོན་སོགས་ཀྱི་འགྲེལ་པ་ལས་འདོད་པས་འཕྲལ་བསྟེན་ཀྱི་སྨན་པ་ནི་སྦྱངས་་
གོམས་མེད་ནའང་འདོད་པས་གདུང་ནས་སྨན་པའི་ཆ་ལུགས་འཛིན་པ་སྟེ། དེ་
ལ་བཞི། ནད་པ་རྒན་གོམས་ཀྱི་སྨན་པ། ཤོག་བུ་མཚམས་འབྱེད་ཀྱི་སྨན་པ།
ཡིག་སྣ་འབྲུ་སྒྲུགས་ཀྱི་སྨན་པ། རྒྱ་པ་ཕྱོགས་ལྟོས་ཀྱི་སྨན་པའོ། །
དང་པོ། ནད་པ་རྒན་གོམས་ཀྱི་སྨན་པ་ནི་ནད་པ་ཡུན་རིང་བྱས་ཏེ་སྨན་
པ་མཁས་རབ་ཀྱི་བཅོས་པས་ཕན་པའི་གོམས་བྱ་ལ་བསྟེན་པའི། ཁོ་བོ་ལ་་་་་
ཉམས་ཡོད་དོ་ཞེས་གཞན་ལ་སྨན་དཔྱད་བྱེད་པ་ཡིན་ཏེ། དེས་རང་ལ་བྱུང་་་་
བའི་ནད་དེ་ཅུང་ཟད་འཆོས་ཤེས་ཀྱང་ནད་གཞན་རྣམས་མི་ཤེས་པས་བཅོས་་
པས་ཉེས་ཏེ་གཤེད་མར་འགྱུར་རོ། །
གཉིས་པ། ཤོག་བུ་མཚམས་འབྱེད་ཀྱི་སྨན་པ་ནི། མན་ངག་གི་སྐོར་་་
ཆུང་རེ་ཙམ་ལ་ལྟོས་ནས་དེའི་བར་འཆོས་ན་འདིས་ཕན་ནམ་སྙམ་པ་སྦྱོར་་་་་
བའམ། ལག་ལེན་དུམ་གཅིག་བྱུང་བ་དེ་ལ་ཡིད་ཆེས་བྱས་ནས་འཆོས་ཏེ་འཕེལ་
ཟད་འཁྲུགས་གསུམ་ལ་སོགས་པའི་རྒྱུ་མཚན་མི་ཤེས་པས། དམན་ལྷག་ལོག་་་་
• 691 •



གསུམ་གྱི་སྐྱོན་གྱིས་ཕོག་ནས་གཤེད་མར་འགྱུར་རོ། །
གསུམ་པ། ཡིག་སྣ་འབྲུ་སྒྲུགས་ཀྱི་སྨན་པ་ནི་ཡིག་མཁན་བྱས་ཏེ། དཔེ་
སྒུམ་སྒྲུགས་པ་དང་ཇག་པ་བྱས་ཏེ་སྨན་པ་བཅོམ་པ་དཔེ་ཁྱེར་དང་ཡིག་སྣ་ནང་
རྗེས་བྱས་ནས་སྒྲུགས་པ་ལ་སོགས་པའི་དཔེ་ཆ་ཁ་འཐོར་བ་ལ་སོགས་པ་ལ་་་་་་
བསྟེན་ནས་ནད་པ་འཆོས་པ་སྟེ། སློབ་དཔོན་མཁས་པའི་གདམས་ངག་མ་ཐོབ་
པའི་ཕྱིར། འཁྲུལ་སོ་མང་དུ་འབྱུང་སྟེ་གཤེད་མར་འགྱུར་རོ། །
བཞི་པ། རྒྱ་པ་ཕྱོགས་ལྟོས་ཀྱི་སྨན་པ་ནི་སྨན་ཚོང་ཡུན་རིང་བྱས་པ་དང་
སྨན་འདི་རྣམས་ནད་འདིའི་སྟེང་དུ་འགྲོའོ། ཞེས་པ་ཙམ་གྱི་ཕྱོགས་ལ་ལྟོས་ནས་
སྨན་ངོ་ཤེས་པ་ཙམ་གྱི་སྨན་པ་བྱེད་དེ། དེས་ཀྱང་རོ་ནུས་ཞུ་རྗེས་སྡེབས་མི་་་་
ཤེས་པས་ནད་པའི་སྲོག་གི་གཤེད་མར་འགྱུར་བའོ། །ཞེས་བཤད།
གཞན་ཡང་མཆོག་སྨན་གྱི་སྨན་པ་སྟོན་པ་ནི། འོན་ཀྱང་མཆོག་དང་
ཐ་མར་གྲགས་པ་སྟེ། །ཞེས་པ་ནི། སྨན་པ་བླ་ན་མེད་པ་དང་ཁྱད་པར་ཅན་
དང་ཕལ་པ་ལ་སོགས་པའི་དབྱེ་བ་བཤད་མོད་ཀྱིས། འོན་ཀྱང་སྨན་པ་ལ་དབྱེ་
ན་མཆོག་སྨན་དང་སྨན་པ་ཐ་མ་ཞེས་པར་ཡོངས་སུ་གྲགས་པ་སྟེ། ཞེས་མདོར་
བསྟན་པའོ། ། །
རྒྱས་པར་བཤད་པའི་ནང་ནས་སྨན་པ་མཆོག་སྟོན་པ་ནི། གདུང་་་་་་
བཙུན་བློ་དང་ལྡན་ཞིང་དམ་ལ་གནས། །གཞུང་གི་དོན་མཁས་མན་་་
ངག་གནད་དུ་བརྡེག ། །གོམས་ཐོབ་གཙོ་བོར་ཆོས་གཉེར་འདོད་པ་་་
སྤོང་། །དུལ་ཞིང་བཟོ་མཁས་འགྲོ་ལ་བྱམས་སེམས་ཆེ། །གཡེལ་མེད་་
གཞན་གྱི་དོན་ལ་རང་དོན་སེམས། །གསོ་དཔྱད་ཀུན་ལ་རྨོངས་མེད་་་
• 692 •



མཁས་པའི་མཆོག། །འགྲོ་བ་ནད་པ་རྣམས་ཀྱི་མགོན་གཅིག་པོ། །རིག་
འཛིན་དྲང་སྲོང་རྣམས་ཀྱི་རྒྱུད་འཛིན་སྲས། །འཚོ་མཛད་སྨན་པའི་་་
རྒྱལ་པོའི་སྤྲུལ་པར་བཤད། །ཅེས་པའི་དོན། སྨན་པ་རྣམས་ཀྱི་རྒྱུའི་མཆོག་
ནི་གོང་དུ་བཤད་པ་ལྟར། གདུང་རུས་བཙུན་པ་དང་བློ་གྲོས་དང་ལྡན་ཞིང་་་་
དམ་ཚིག་རྣམས་ལ་གནས་པ་དང་སྨན་དཔྱད་ཀྱི་གཞུང་གི་དོན་ལ་ཤིན་ཏུ་་་་་
མཁས་པ་དང་མན་ངག་དང་ལྡན་པས་ནད་གང་ལ་ཡང་གསོ་ཐབས་གནད་དུ་
བསྣུན་ཅིང་རྡེག་པ་དང་། དེ་ལྟ་བུའི་ལག་ལེན་ལ་གོམས་པས་ངེས་པ་རྙེད་ཅིང་
གདེང་ཐོབ་པ་དང་། གཙོ་བོར་ཆོས་དོན་དུ་གཉེར་བ་དང་འདོད་པ་སྤོང་བ་སྟེ་
ཆུང་བ་དང་ཡིད་དུལ་ཞིང་རིག་པ་བཟོ་བས་སྨན་དཔྱད་ཀྱི་ལག་ལེན་ལ་མཁས་
པ་དང་འགྲོ་བ་ལ་བྱམས་པའི་སེམས་ལྷག་པར་ཆེ་བ་དང་ཉིན་མཚན་དུ་གཡེལ་
མེད་པར་གཞན་གྱི་དོན་ལ་རང་དོན་འདྲ་བར་སེམས་པ་དང་གསོ་དཔྱད་ཀྱི་བྱ་
བ་ཕྲ་རགས་ཀུན་ལ་ལུས་ངག་ཡིད་གསུམ་རྨོངས་པ་མེད་པར་གྱུར་པ་གང་ཡིན་
པ་དེ་ལྟ་བུ་ནི་སྨན་པའི་མཆོག་ཡིན་ཏེ། འགྲོ་བ་ནད་པ་རྣམས་ཀྱི་མགོན་གཅིག་
པོ་ཉིད་ཡིན་ཞིང་། རིག་པ་འཛིན་པའི་དྲང་སྲོང་རྣམས་ཀྱི་རྒྱུད་འཛིན་ནི་སྲས་
ལྟ་བུ་ཡིན་ལ། ཉེས་གསུམ་ལ་སོགས་པའི་ནད་འཚོ་བར་མཛད་པ་སངས་རྒྱས་
སྨན་པའི་རྒྱལ་པོའི་སྤྲུལ་པ་ལྟ་བུ་ཡིན་པར་བཤད་པས་སྨན་པའི་མཆོག་ཅེས་་་་
པའོ། །
གཉིས་པ། སྨན་པ་ངན་པའི་མཚན་ཉིད་བཅུ་གཉིས་ཀྱི་ནང་ནས་དང་
པོ་ནི། དེ་ལྟར་མི་ལྡན་སྨན་པ་ཐ་མའི་སྐྱོན། །རིགས་རྒྱུད་མེད་པའི་་་་་
སྨན་པ་དེ། །ཝ་ཡིས་རྒྱལ་ས་བཟུང་བ་ལྟར། །ཀུན་གྱི་སྤྱི་བོར་བཀུར་མི་
• 693 •



འགྱུར། ཅེས་པའི་དོན། དེ་ལྟར་གོང་དུ་བཤད་པའི་ཡོན་ཏན་དེ་དག་དང་མི་
ལྡན་སྨན་པ་ཐ་མའི་སྐྱོན་ནི། ཡོན་ཏན་ཆེར་མེད་ཅིང་། ཁྱད་པར་རིགས་རྒྱུད་
བཟང་པོ་མེད་པའི་སྨན་པ་གང་ཡིན་པ་དེ་ནི་ཐ་མ་སྟེ། ཝ་ཡིས་སེང་གེའི་རྒྱལ་
ས་བཟུང་བ་ལྟར་འགྲོ་བ་ཀུན་གྱི་སྤྱི་བོར་བཀུར་བར་མི་འགྱུར། ཞེས་པའོ། །
གཉིས་པ་ནི། གཞུང་དོན་མ་ལོངས་སྨན་པ་དེ། །དམུས་ལོང་་་་
དག་ལ་རྫས་བསྟན་བཞིན། །ནད་རིགས་བཅོས་ཐབས་ཤན་མི་ཕྱེད། །
ཞེས་པའི་དོན། གསོ་དཔྱད་ཀྱི་གཞུང་དོན་མ་ལོངས་པའི་སྨན་པ་གང་ཡིན་པ་
དེ་ནི་ཐ་མ་སྟེ། དམུས་ལོང་བ་དག་ལ་རྫས་བསྟན་ན་གང་ཡིན་མི་ཤེས་པ་་་་
བཞིན་དུ། ནད་རིགས་གང་ཡིན་པ་དང་བཅོས་ཐབས་ཇི་ལྟར་བྱ་བ་ཤན་མི་་་
ཕྱེད་ཅེས་པའོ། ། །
གསུམ་པ་ནི། མཐོང་གོམས་མེད་པའི་སྨན་པ་དེ། །རྒྱུས་མེད་་་་་
ལམ་དུ་ཞུགས་པ་འདྲ། །ནད་རྟགས་དཔྱད་ལ་ཐེ་ཚོམ་འགྱུར། །ཞེས་་་
པའི་དོན། མཐོང་བ་བརྒྱུད་པའི་ལག་ལེན་མ་མཐོང་བ་རང་གི་གོམས་པ་ཉམས་
སུ་མྱོང་བ་མེད་པའི་གཞུང་ཕྲན་ཚེགས་བློ་ལ་ཡོད་པའི་སྨན་པ་གང་ཡིན་པ་དེ་་
ནི་ཐ་མ་སྟེ། རྒྱུས་མེད་པ་ལམ་དུ་ཞུགས་པ་དང་འདྲ་བ་བཞིན་ནད་ཀྱི་རྟགས་་་
དང་དཔྱད་ལ་ཐེ་ཚོམ་ཟ་བར་འགྱུར། ཞེས་པའོ། །
བཞི་པ་ནི། བརྟག་ཐབས་མི་ཤེས་སྨན་པ་དེ། །གཉེན་མེད་ཤེས་
སུ་འཁྱམས་པ་འདྲ། །ནད་ངོ་ཤེས་པ་གཅིག་མི་འབྱུང་། །ཞེས་པའི་དོན།
བརྟག་ཐབས་མི་ཤེས་པའི་སྨན་པ་ཐ་མ་ནི་གཉེན་གྲོགས་མེད་པའི་བྱེས་སུ་་་་་
འཁྱམས་པ་དང་འདྲ་སྟེ་ནད་ཀྱི་ངོ་ཤེས་པ་གཅིག་ཀྱང་མི་འབྱུང་། ཞེས་པའོ། །
• 694 •



ལྔ་པ་ནི། རྩ་ཆུ་མི་ཤེས་སྨན་པ་དེ། །བྱ་པས་བྱ་ཤོར་གཏོང་མི་
ཤེས་འདྲ། །ཚ་གྲང་ནད་ཀྱི་སྐད་མི་སྟེར། །ཞེས་པའི་དོན། རྩ་དང་ཆུའི་་་
བརྟག་ཚུལ་ལེགས་པར་མི་ཤེས་པའི་སྨན་པ་ཐ་མ་དེ་ནི། བྱ་པས་བྱ་གཏོང་མི་་
ཤེས་པ་དང་འདྲ་བར། ཚ་བ་དང་གྲང་བའི་ནད་ཀྱི་སྐད་མི་སྟེར་བ་ལྟར། ནད་
ངོས་ཟིན་མི་ནུས་ཞེས་པའོ། །
དྲུག་པ་ནི། ཁ་དམར་མི་ཤེས་སྨན་པ་དེ། །གཙོ་བོས་སྨྲ་བ་མི་་་་
ཤེས་འདྲ། །རང་སྐྱེངས་གྲགས་པ་ངན་པས་ཕོག། །ཅེས་པའི་དོན་ནད་་་་
འདི་ཡིན་དང་འཚོ་འཆིའི་ཁ་དམར་འདོན་མི་ཤེས་པའི་སྨན་པ་ཐ་མ་དེ་ནི་གཙོ་
བོས་སྨྲ་མི་ཤེས་པ་དག་དང་འདྲ་བར་རང་སྐྱེངས་ཤིང་གྲགས་པ་ངན་པ་ཕོག་་་
པར་འགྱུར། ཞེས་པའོ། །
བདུན་པ་ནི། བཅོས་ཚུལ་མི་ཤེས་སྨན་པ་དེ། །མུན་ཁུང་འབེན་་
ལ་བརྡེག་པ་འདྲ། །གཉེན་པོ་ནད་ཐོག་འབབ་མི་འགྱུར། །ཞེས་པའི་་་་
དོན། ནད་ཀྱི་བཅོས་ཚུལ་མི་ཤེས་པའི་སྨན་པ་ཐ་མ་དེ་ནི་མུན་ཁུང་གི་འབེན་་
ལ་མདའ་བརྡེག་པ་མི་ཕོག་པ་དང་འདྲ་བར་གཉེན་པོ་ནད་ཀྱི་ཐོག་ཏུ་འབབ་་་
པར་མི་འགྱུར་ཞེས་པའོ། །
བརྒྱད་པ་ནི། ཟས་སྤྱོད་མི་ཤེས་སྨན་པ་དེ། །རང་སྲིད་དགྲ་ལ་་་
ལོག་པ་འདྲ། །ནད་ཀྱི་སྟོབས་སྐྱེད་ལུས་ཟུངས་འཇོམས། །ཞེས་པའི་དོན།
ཟས་དང་སྤྱོད་ལམ་གྱི་ཁྱད་པར་མི་ཤེས་པའི་སྨན་པ་ཐ་མ་དེ་ནི། རང་སྲིད་ཀྱི་
མི་དགྲ་ལ་ངོ་ལོག་པ་དང་འདྲ་བར་ནད་ཀྱི་སྟོབས་སྐྱེད་ཅིང་ལུས་ཟུངས་་་་་་་་
འཇོམས་པར་བྱེད། ཅེས་པའོ། །
• 695 •



དགུ་པ་ནི། ཞི་སྦྱོར་མི་ཤེས་སྨན་པ་དེ། །སོ་ནམ་མི་ཤེས་ཞིང་པ་
འདྲ། །དམན་ལྷག་ལོག་པས་ནད་དུ་[བསྐྱེད་]འགྱུར། །ཅེས་པའི་དོན།
ཐང་ཕྱེ་ལ་སོགས་པ་ཞི་བྱེད་ཀྱི་སྦྱོར་བ་མི་ཤེས་པའི་སྨན་པ་ཐ་མ་དེ་ནི་སོ་ནམ་་
མི་ཤེས་པའི་ཞིང་པའི་ལས་ཞན་པ་དང་དྲགས་པ་དང་ལོག་པ་འབྱུང་བ་དང་་་་
འདྲ་བར། སྦྱོར་བ་དམན་པ་དང་ལྷག་པ་དང་ལོག་པས་ནད་སྐྱེ་བའི་རྒྱུར་འགྱུར། །
ཞེས་པའོ།
བཅུ་པ་ནི། སྦྱོང་བྱེད་མི་ཤེས་སྨན་པ་དེ། །བྱེ་མའི་རི་ལ་་་
ཆུ་འབེབས་འདྲ། །ནད་དང་ལུས་ཟུངས་མ་རུངས་བྱེད། །ཞེས་་་
པའི་དོན། བཤལ་སྐྱུགས་ལ་སོགས་པའི་སྦྱོང་བྱེད་མི་ཤེས་པའི་སྨན་པ་ཐ་མ་་་
དེ་ནི་བྱེ་མའི་རི་ལ་ཆུ་ཆེན་པོ་འབེབས་པར་བྱས་ན་ཆུ་དང་བྱེ་མ་གཉིས་ཀ་་་་་
བརླག་པར་འགྱུར་བ་དང་འདྲ་བར་ནད་དང་ལུས་ཟུངས་གཉིས་ཀ་མ་རུངས་་
པར་བྱེད་ཅེས་པའོ། །
བཅུ་གཅིག་པ་ནི། ཆ་བྱད་སྨན་མེད་སྨན་པ་དེ། །གོ་མཚོན་མེད་
པའི་དཔའ་བོ་འདྲ། །ནད་ཀྱི་དགྲ་དཔུང་ཆོམས་མི་འགྱུར། །ཞེས་པའི་
དོན། སྐམ་པ་དང་ཐུར་མ་ལ་སོགས་པའི་ཆ་[བྱད་]དང་། རང་བསྲུང་བ་དང་།
ནད་ཀྱི་གཉེན་པོར་འགྲོ་བའི་སྨན་དང་ཆ་བྱད་མེད་པའི་སྨན་པ་ཐ་མ་དེ་ནི་གོ་
ཆ་དང་མཚོན་ཆ་མེད་པའི་དཔའ་བོ་དང་འདྲ་སྟེ་རང་བསྲུང་བར་མི་ནུས་ཤིང་
ནད་ཀྱི་དགྲ་དཔུང་ཀྱང་ཆོམས་པར་མི་འགྱུར། ཞེས་པའོ། །
བཅུ་གཉིས་པ་ནི། གཏར་བསྲེག་མི་ཤེས་སྨན་པ་དེ། །ནང་བྱན་
[ཡན་]མེད་པའི་རྐུན་མོ་འདྲ། །ནད་དང་དཔྱད་དུ་འཛོལ་བར་་་་་
• 696 •



འགྱུར། །ཞེས་པའི་དོན། ནད་གང་ལ་ཡང་གཏར་བ་དང་བསྲེག་པ་མི་ཤེས་
པའི་སྨན་པ་ཐ་མ་དེ་ནི། དཔེར་ན་ནང་[བྱན་]ཡན་མེད་པའི་རྐུན་མོས་སྐུ་་་
བའི་གནས་སུ་མི་ཕྱིན་པ་དང་འདྲ་བར་ནད་དེ་དག་དང་དཔྱད་དུ་འཛོལ་བར་
འགྱུར་ཞེས་པའོ། །
དེ་དག་གི་མཇུག་བསྡུ་བ་ནི། དེ་ཕྱིར་སྨན་པ་ངན་པ་ནི། །ལྕི་ཡང་
ལོག་པར་སྟོན་[རྟོགས་]པ་ཡིས། །གསོ་བ་ལོག་པ་དག་ཏུ་འགྱུར། །
བདུད་ཉིད་སྨན་པའི་ཆ་བྱད་ཅན། །གཤིན་རྗེའི་ཞགས་པ་ཐོགས་པས་
ན། །སྲོག་གི་གཟུ་བ་ཡིན་པའི་ཕྱིར། །འབྲེལ་བར་མི་བྱ་འཁོར་རྣམས་
ཕུང་། །ཞེས་པའི་དོན། སྐྱོན་དེ་རྣམས་དང་ལྡན་པ་དེའི་ཕྱིར་སྨན་པ་ངན་པ་་
དེ་དག་ནི་ཐ་མ་ཡིན་ཏེ་ནད་ལྕི་བ་ཡང་བར་རྟོགས་པ་དང་ཡང་བ་ལྕི་བར་་་་་
རྟོགས་པ་ལ་སོགས་པ་ལོག་པར་རྟོགས་པས་ནད་ལྕི་བ་ལ་གཉེན་པོ་
ཡང་བ་དང་ཡང་བ་ལ་ལྕི་བ་བཏང་བར་བྱེད་དེ་གསོ་བའི་བྱ་བ་ལོག་པ་དག་ཏུ་
འགྱུར་ཞིང་གསོ་བ་པོ་དེ་ནི་བདུད་ཉིད་སྨན་པའི་ཆ་བྱད་བཟུང་བ་ཅན་ཡིན་ཏེ།
དེ་ནི་གཤིན་རྗེའི་ལག་ན་ཞགས་པ་ཐོགས་པ་དང་འདྲ་བས་ན་སྲོག་གི་བྲག་རི་་
བཤིག་པར་བྱེད་པའི་གཟུ་བ་ཐོགས་པ་ཡིན་པའི་ཕྱིར། དེ་ལྟ་བུའི་སྨན་པ་དང་
འབྲེལ་བར་མི་བྱ་སྟེ་འཁོར་རྣམས་ཕུང་བར་འགྱུར་བའི་ཕྱིར། ཞེས་པའོ། །
༥ སྨན་པའི་ལས། །
བ སྤྱི་དོན་ལྔ་པ། སྨན་པའི་ལས་སྟོན་པའི་མདོར་བསྟན་ནི། སྨན་པའི་
ལས་ལ་ཐུན་མོང་ཁྱད་པར་གཉིས། །དང་པོ་ལུས་ངག་ཡིད་ཀྱི་བྱ་བའི་
ལས། །ཞེས་པ་སྟེ། སྨན་པའི་ལས་སྟོན་པ་ལ་ཡང་ཐུན་མོང་བའི་ལས་དང་ཁྱད་
• 697 •



པར་བའི་ལས་གཉིས་ཏེ། དང་པོ་ཐུན་མོང་བའི་ལས་སྟོན་པ་ལ་ཡང་ལུས་ཀྱི་ས་
ལས་དང་། ངག་གི་ལས་དང་། ཡིད་ཀྱི་བྱ་བའི་ལས་དང་གསུམ་ཞེས་པའོ། །
རྒྱས་པར་བཤད་པའི་ལུས་ཀྱི་ལས་སྟོན་པ་ནི། ལུས་ཀྱིས་སྨན་དང་ཆ་
བྱད་ཚོགས་པར་བསག ། །ནད་པའི་བྱ་བ་གང་ཡིན་དོན་དུ་གཉེར། །
ཞེས་པའི་དོན། ཐུན་མོང་པའི་ལུས་ཀྱི་ལས་ནི། སྨན་དང་ཆ་བྱད་ལ་སོགས་་་་
ཚོགས་པར་བསག་པ་དང་། ནད་པའི་བྱ་བ་གང་དང་གང་ཡིན་པ་དེ་དག་དོན་
དུ་གཉེར་བར་བྱ། ཞེས་པའོ། །
ངག་གི་ལས་སྟོན་པ་ནི། ངག་གི་ལས་ནི་ཁ་དམར་གདགས་པ་སྟེ།
རྟོགས་ན་ཁྲོམ་དུ་དུང་འབུད་ཁ་དམར་གདགས། །འཚོ་བར་ཁས་་་་་
བླངས་འཆི་བར་དུས་གདབ་བྱ། །ཉམས་མ་ལོངས་ན་སྦྲུལ་ལྕེ་ལྟ་བུར་
སྨྲ། །གཉིས་ལ་ཞོན་ནས་གང་བཟང་སྟེང་དུ་བྲོས། །ཡང་ན་མཐུན་་་་
པར་སྣང་ལ་གསལ་གདབ་ཅིང་། །བློ་ཡི་ཆོད་པ་ཕུལ་དང་བསྟུན་པ་་་
དང༌། །སྲིད་པའི་སྒོ་མི་དགག་པར་རྫོང་ལ་བྲོས། །དང་པོ་ནད་པས་་་
རྟོགས་དང་སྨན་པས་རྟོགས། །གཅིག་པར་མཐུན་ན་དེ་ཉིད་གསལ་བ་
བརྗོད། །གཉིས་པ་ནད་པས་དུག་ཏུ་དོགས་པ་ལ། །གཞན་གཟུང་ཐོག་
ཏུ་མ་བྱུང་ཟེར་སྲིད་ཕྱིར། །བློ་བསྟུན་དེར་བརྟག་ནད་གང་ཡིན་པ་་་
བཅོས། །གསུམ་པ་འཚོ་འཆི་ཉེན་ཆེ་ཉེན་ཆུང་རྣམས། །རླུང་རྟ་ལས་་
དང་རྐྱེན་དབང་བསོད་ནམས་ཀྱི། །འདི་ལྟ་[ཇི་འདྲ་]འཚོ་ལ་[ཇི་་་་
འདྲ་]འདི་ལྟ་འཆི་བའི་ཕྱིར། །ཁ་དམར་ཧ་ཅང་གསལ་བར་སྨྲ་མི་་་༌་
བཏུབ། །ཉེན་ཆེར་ཚོར་ཡང་གསོ་རུ་ཡོད་པར་སྨྲ། །ཉེན་ཆུང་ཚོར་་་་
• 698 •



ཡང་བྱ་ར་དགོས་པར་སྨྲ། ལར་ན་མི་ཆོས་འཇིག་རྟེན་[དག་དང་]
བསྟུན་ཞེས་བྱ། །ཞེས་པའི་དོན། སྨན་པའི་ཐུན་མོང་བའི་ངག་གི་ལས་ནི། ཁ་
དམར་གདགས་པ་ཡིན་ཏེ། ནད་གང་ཡིན་ཡིད་ཆེས་པར་རྟོགས་ན་ཁྲོམ་དུ་དུང་
འབུད་པ་ལྟ་བུར་ཁ་དམར་གདགས་པར་བྱ་བ་ཡིན་པས། མི་འཆི་ན་འཚོ་བར་
ཁས་བླངས་པ་དང་མི་འཚོ་ན་འཆི་བར་དུས་གདབ་པ་གཅེས་ཤིང་། འཚོ་་་་
འཆིའི་མཐའ་ཆོད་པའི་ཉམས་མ་ལོངས་པ་ཡིན་ན་སྦྲུལ་གྱི་ལྕེ་ལྟ་བུར་གཉིས་སུ་
ཁ་དམར་གདག་ཅིང་གཉིས་ལ་ཞོན་ནས་གང་བཟང་གི་སྟེང་དུ་བྲོས། ཞེས་པའོ།།།
ཁ་དམར་གསུམ་སྟོན་པ་ནི་ཡང་ན་སྨན་པ་དང་ནད་པ་གཉིས་ཀ་མཐུན་པར་
ཡིད་ཆེས་པར་སྣང་བས་ནད་འདི་ཡིན་གསལ་གདབ་པ་ནི་མཐུན་སྣང་གསལ་་
འདེབས་ཀྱི་ཁ་དམར་ཡིན་ཞིང༌། ཡང་ན་ནད་པས་ནད་འདི་ཡིན་བློ་ཡིས་ཆོད་
པར་བྱས་པ་དེ། བློ་ཡུལ་དང་བསྟུན་པ་སྨྲ་བ་ནི་བློ་ཡི་ཆོད་པ་དང་ཡུལ་དང་་་་
བསྟུན་པའི་ཁ་དམར་དང་། འཆི་བ་དང་མི་འཆི་བ་སྲིད་པའི་སྒོ་མཐའ་གཅིག་
ཏུ་མི་དགག་པར་ཁ་དམར་གསལ་པོ་མ་ཡིན་པ་རྫོང་ལ་འབྲོས་པ་ནི་སྲིད་པའི་
སྒོ་མི་དགག་པར་རྫོང་འབྲོས་ཀྱི་ཁ་དམར་དང་གསུམ་ཡིན་ལ། དེའི་དང་་་་
ནད་པས་དུག་ལྟ་བུ་ཡིན་པར་རྟོགས་པ་དང་སྨན་པས་ཀྱང་དེ་ལྟར་རྟོགས་ལ་་་
དོན་གཅིག་པར་རྟོགས་ན་ནད་དེ་ཉིད་འདི་ཡིན་ཞེས་གསལ་བར་བརྗོད་པའོ། །
གཉིས་པ་ནི་ནད་པས་དུག་ཡིན་ནམ་སྙམ་ཐེ་ཚོམ་དུ་གྱུར་ཏེ། དོགས་པ་སྐྱེས་པ་
ལ་སྨན་པས་ནད་གཞན་དུ་བཟུང་ནས་བཅོས་ན་སྨྲ་བ་ཐོག་ཏུ་མ་བྱུང་ཟེར་བ་་
སྲིད་པས། དེ་ཕྱིར་རེ་ཞིག་ནད་པའི་བློ་དང་བསྟུན་ནས་ནད་དང་དེར་མིང་་་་
བཏགགས་ཤིང་ལག་ལེན་ལ་ནད་གང་ཡིན་པ་དེ་དག་གི་བཅོས་བྱེད་པའོ། །
• 699 •



གསུམ་པ་ནི་འཚོ་བ་དང་འཆི་བ་ཉེན་ཆེ་བ་དང་ཉེན་ཆུང་བ་རྣམས་ནི་རླུང་རྟ་
དང་ལས་དང་བསོད་ནམས་དང་རྐྱེན་གྱི་དབང་གིས་ནད་པ་འདི་ལྟ་བུ་འཚོ་་་
བར་ནུས་ལ་ནད་པ་འདི་ལྟ་བུ་འཆི་བར་འགྱུར་བའི་ངེས་པ་མེད་དེ། དེའི་ཕྱིར་
མཐའ་གཅིག་ཏུ་ཁ་དམར་ཧ་ཅང་གསལ་བར་སྨྲ་བར་མི་བཏུབ་སྟེ། ནད་པ་ཐུ་
མོ་འཆི་བའི་ཉེན་ཆེར་ཚོར་ཡང་གསོ་རུ་རུང་བ་ཡོད་པར་སྨྲ་དགོས་ལ། འཕྲལ་
དུ་(མི་)འཆི་བའི་ཉེན་ཆུང་དུ་ཚོར་ཡང་སྲོག་གི་བྱ་ར་དགོས་པར་སྨྲ་བར་བྱ་སྟེ།
ལར་ན་ཁ་དམར་འདོགས་པའི་ཚེ་མི་ཆོས་འཇིག་རྟེན་པ་དང་བསྟུན་ནས་སྨྲ་་་
དགོས་ཞེས་བྱ་བ་ཡིན་ནོ། །
ཡིད་ཀྱི་ལས་སྟོན་པ་ནི། ཡིད་ལས་མ་འཁྲུལ་བརྩོན་པས་བསམ་་་
ཞིང་གཞིག། །ཅེས་པའི་དོན། ཐུན་མོང་བའི་ཡིད་ཀྱི་ལས་ནི། གཞུང་དོན་་་
ཡིད་ལ་སེམས་ཤིང་མ་འཁྲུལ་བར་བྱས་ལ་བརྩོན་པས་བསམ་མནོ་ཡང་དང་་་་
ཡང་དུ་གཏོང་ཞིང་གཞིག་པ་ཆེར་བྱ་སྟེ་མ་ནོར་བར་ཞེས་པའོ། །
གཉིས་པ། སྨན་པའི་ཁྱད་པར་བའི་ལས་སྟོན་པ་ནི། ཁྱད་པར་ལས་་
ལ་ལྟ་སྒོམ་སྤྱོད་པ་གསུམ། །ཞེས་པ་སྟེ། སྨན་པའི་ཁྱད་པར་བའི་ལས་ལ་་་
དབྱེ་ན། ལྟ་བ་དང་སྒོམ་པ་སྤྱོད་པ་གསུམ་ཞེས་པས་མདོར་བསྟན།
དེའི་ཐོག་མར་ལྟ་བ་སྟོན་པ་ནི། ལྟ་བ་ཆོས་རྣམས་ཀུན་ལ་དབུ་མར་
རྟོགས། །དམན་མཐའ་ལྷག་མཐའ་ལོག་པའི་མཐའ་སྤངས་པ། །ཡང་
དག་དབུ་མར་ལྟ་བ་ལྟ་བའི་མཆོག། །ཅེས་པའི་དོན། ལྟ་བ་རྣམ་པར་དག་
པ་ནི་ཆོས་རྣམས་ཀུན་ལ་ལུང་རིགས་གིས་དཔྱད་དེ་རྟག་ཆད་ཀྱི་མཐའ་དང་་་་
བྲལ་བའི་དབུ་མར་རྟོགས་པར་བྱ་ཞིང་སྨན་པ་རང་གི་རྟག་ཆད་སྤོང་ཚུལ་ཡང་
• 700 •



སྦྱོར་བ་དམན་པའི་མཐའ་དང་ལྷག་པའི་མཐའ་དང་ལོག་པའི་མཐའ་སྤངས་་་
པའི་ལྟ་བའོ། །ཡང་དག་པའི་དབུ་མའི་ལྟ་བ་ལ་གཉིས་ཏེ། རྗེས་ཐོབ་ན་དོན་་་་
དམ་པར་ཡོད་པ་དང་། དོན་དམ་པར་མེད་པའི་ཆོས་རྣམས་རྗེས་ཐོབ་ནས་་་་
ཤན་འབྱེད་པ་ནི་རྗེས་ཐོབ་ཤན་འབྱེད་པའི་ལྟ་བ་དང་། མཉམ་བཞག་རང་ངོ་
ལ་ལྟོས་ཏེ། ཆོས་གང་ཡང་སྨྲ་བསམ་བརྗོད་མེད་དུ་སྟོན་པ་ནི། མཉམ་བཞག་
ལ་ཟློ་བའི་ལྟ་བ་སྟེ། དབུ་མ་བའི་ལྟ་བའི་མཆོག་སྟེ། དེ་དག་ཤེས་པར་བྱ་ཞེས་་
པའོ། །
གཉིས་པ། སྒོམ་པ་སྟོན་པ་ནི། སྒོམ་པ་ཚད་མེད་བཞི་ཡི་ངང་དུ་
གནས། །ལོག་པའི་གོལ་ས་བཞི་རུ་མ་ཤོར་སྤྱད། ཅེས་པའི་དོན། སྒོམ་པ་
ནི་གོང་དུ་བསྟན། བཏང་སྙོམས་ཏེ་ཚད་མེད་པ་བཞི་ཡི་ངང་དུ་གནས་ནས་་་་
བསམ་གཏན་གྱི་ལོག་པའི་གོལ་ས་མཉམ་བཞག་རང་ངོ་ནས་ཡོད་པ་དང་།
མེད་པ་གཉིས་ཀ་དང་། གཉིས་ཀ་མིན་པ་དང་བཞི་རུ་མ་ཤོར་བར་བསམ་་་་་
གཏན་ལ་སྤྱད་པར་བྱ། ཞེས་པའོ། ལོག་པའི་གོལ་ས་བཞིའི་སྐབས་སུ་སྨན་པ་་་
རང་ལ་སྦྱར་བའི་ཤག་མགོན་དང་དཔལ་མགོན་སོགས་ཀྱི་འགྲེལ་པར་ལོག་པའི་
གོལ་ས་བཞི་ནི། ནད་པ་མང་པོ་བྱུང་ན་ནད་ཀྱིས་ཡུན་རིང་དུ་སྦྱང་ན་བློ་ལ་མི་
འཕྲོད་པས་ཤི་ན་དགའ་སྟེ་སྙམ་པ་བྱུང་ན་དགའ་བ་ལོག་པའོ། །ནད་པ་འདི་་
དུས་སུ་མི་དྲག་ཅིང་དགའ་བར་བྱས་ལ་ཟས་ནོར་ཕྲལ་[འཕྲོག་]སྙམ་ན་སྙིང་
རྗེ་གོ་ལོག་པའོ། །ནད་པ་རྣམས་ན་རུང་ཤི་རུང་ལག་ཐོབ་རྣམས་ཐོབ་པར་བྱ་་
དགོས་སྙམ་ན་བྱམས་པ་ལོག་པའོ། །བཟང་པོ་རྣམས་བཅོས། ངན་པ་རྣམས་མི་
འཆོས་སྙམ་ན་བཏང་སྙོམས་ལོག་པ་ཡིན་པས་སྐྱོན་དེ་རྣམས་ཀྱི་དབང་དུ་མ་་་
• 701 •



ཤོར་བར་བྱའོ། ཞེས་བཤད།
གསུམ་པ། སྤྱོད་པ་སྟོན་པ་ནི། སྤྱོད་པ་བླང་དོར་གཉིས་ལས་མི་་་་
དགེ་སྤང་། །སྨྱོ་འཆལ་ཐོ་ཅོ་དིག་པ་ངན་སྤྱོད་དོར། །སྦྱིན་དང་ཚུལ་་་
ཁྲིམས་བཟོད་པ་བརྩོན་འགྲུས་སྤྱོད། །ཅེས་པའི་དོན། སྨན་པའི་སྤྱོད་པ་ནི་
བླང་བར་བྱ་བ་དང་དོར་བར་བྱ་བ་གཉིས་ལས་དོར་བྱ་མི་དགེ་བ་བཅུ་ཅི་ནུས་
ཀྱི་སྤང་བ་དང་། སྨྱོ་སྤྱོད། འཆལ་གཏམ་དང་། ཐོ་ཅོ་དང་། རིག་པར་རྫུ་བ་ལ་
སོགས་པའི་ངན་སྤྱོད་རྣམས་དོར་ཞིང་། སྦྱིན་པ་དང་ཚུལ་ཁྲིམས། བཟོད་པ་་་
དང་། བརྩོན་འགྲུས་ལ་སོགས་པ་ཕ་རོལ་ཏུ་ཕྱིན་པ་དྲུག་ལ་སྤྱད་པར་བྱ། ཞེས་
པའོ། །
དོར་བྱ་ངན་སྤྱོད་སྟོན་པའི་སྐབས་སུ་འགྲེལ་པ་རྙིང་པ་རྣམས་ལས། མི་
དགེ་བ་སྤང་བ་ནི། ནད་པའི་ཕྱིར་དུ་སེམས་ཅན་གྱི་སྲོག་མི་བཅད་ནད་པའི་ས་
ཁྱིམ་ནས་ནོར་མི་རྐུ། ནད་པའི་ཆུང་མ་ལ་མི་གཡེམ། གསོ་རྙིང་[སྙིང་]མི་་་་
འདོད་པའམ་གསོ་ལ་རེ་བའི་རྫུན་མི་བྱ། ནད་གཡོག་དང་ཕྲ་མ་དབྱེན་མི་འཇུག།
ཁྱོད་འཆི། མི་སོས་ཞེས་པའི་ངག་འཁྱལ་མི་བྱ། ནད་པ་ཁྲོ་བ་དང་རྒོལ་བའི་་་
ཚིག་རྩུབ་མི་སྨྲ། ནད་པའི་ནོར་ལ་ཆགས་སེམས་ཀྱིས་མི་ཐོབ་པ་མི་དབྲལ།
ནད་པ་ལ་རྔམས་སེམས་ཀྱིས་དཔྱད་ཁ་འཇམ་དང་རེལ་མི་བྱ། ཤི་ན་དགའ་་་
སྙམ་པའི་ལོག་ལྟ་མི་བྱ་སྟེ། བཅུ་པོ་དེ་མི་དགེ་བ་ཡིན་པས་སྤངས་ན་གསོ་སླ་་་
བའི་གྲོགས་སུ་འགྱུར་ཞིང་། ཕྱི་མ་བྱང་ཆུབ་ལ་བགྲོད་ཐག་ཉེ་ཞེས་པ་དང་། སྨྱོ་
སྤྱོད་གསུམ་དོར་བ་ནི། ཕྱི་མའི་རྣམ་སྨིན་ཁུར་ན་སྨན་པ་སྨྱོ། མཁས་ལ་མཉམ་
དུ་རེ་ན་སྨན་པ་སྨྱོ། རང་བཅོས་གྲོགས་མགོ་འདོན་ན་སྨན་པ་སྨྱོ། ཞེས་བྱ་བ་སྟེ།
• 702 •



ཕྱི་མ་རྒྱབ་ཏུ་བོར་ནས་ཚེ་འདི་ལ་སྙན་གྲགས་ཅི་ཐོབ་དང་ཟས་ནོར་ཅི་ཐོབ་་་་
བྱེད་པ་ནི་སྨན་པ་སྨྱོ་བ་ཡིན་ཏེ། ཚེ་འདི་ལས་ཕྱི་མ་རིང་བའི་ཕྱིར་རོ། །སྨན་པ་
རང་བས་མཁས་པ་གཅིག་བྱུང་བ་ལ་དེའི་འོག་ཏུ་མི་འཛུལ་བར་དྲེགས་པ་སྐྱེད་
དེ་སྙམ་དུ་རེ་ནའང་སྨྱོ་བ་ཡིན་ཏེ། མཁས་པ་དེ་ཞེ་ཁྲེལ་སྐྱེ་བའི་ཕྱིར་རོ། །སྨན་
པ་མཉམ་པ་གཉིས་ནད་པ་དབང་དུ་བཅུག་པ་ལ། ནད་པ་གསོ་བའི་དཀའ་་་
སྤྱད་རང་གི་ཁུར་ནས། མཁས་ཁྱད་ནོར་ཁྱད་རོགས་ལ་ཤོར་ནའང་སྨྱོ་བ་ཡིན་ཏེ།
ཁོ་རང་བསླུས་པའི་ཕྱིར་རོ། ། །
འཆལ་སྤྱོད་གསུམ་དོར་བ་ནི། བསླུ་བྲིད་རྫུ་འཕྲུལ་ཆེ་ན་སྨན་པ་འཆལ།
ཁས་བླངས་དོན་ཐོག་མི་རྒྱུག་སྨན་པ་འཆལ། ལེ་ལོ་ཆང་དབང་ཆེས་ན་སྨན་པ་
འཆལ། ཞེས་བྱ་སྟེ། བསླུ་བྲིད་ཀྱི་རྫུན་གྱི་རྡེའུ་དང་སྐྲན་འདོན་པ་ལ་སོགས་པ་
བྱེད་ན་འཆལ་བ་ཡིན་ཏེ། རང་ཉིད་ཕྱིས་མི་བྲིན་པའི་ཕྱིར་རོ། །ཁས་བླངས་པ་
དེ་དོན་ཐོག་ཏུ་མི་རྒྱུག་པར་ཁ་མི་རྟག་ན་འཆལ་བ་ཡིན་ཏེ། རང་ལ་ཚད་མར་
མི་འཛིན་པའི་ཕྱིར་རོ། །ལེ་ལོ་དང་ཆང་དབང་གིས་ནད་པ་ལ་གཡེལ་ན་འཆལ་
ཏེ། ནད་པ་ཤོར་ན་མི་ཡིས་འཕྱ་ཞིང་རང་འགྱོད་པའི་ཕྱིར་རོ། །
ཐོ་ཅོའི་སྤྱོད་པ་གསུམ་དོར་བ་ནི། བསླབ་ཤེས་མེད་པའི་དྲེགས་པ་ཐོ་ཅོ་
ཡིན། རང་ལ་མེད་པའི་དཔའ་ཆོས་ཐོ་ཅོ་ཡིན། མཉམ་གྲོགས་ཁྱད་གསོད་བྱེད་
ན་ཐོ་ཅོ་ཡིན། ཞེས་བྱ་སྟེ། རང་ལ་བསླབས་ཤེས་ཀྱི་ཡོན་ཏན་ཅི་ཡང་མེད་པའི་
དྲེགས་པ་ཐོ་ཅོ་ཡིན། བསོད་ནམས་འགག་པའི་ཕྱིར་རོ། །རང་ལ་ནོར་རྫས་་་་་
མེད་པར་དཔའ་ཆོས་ཀྱི་འཆོར་བྱེད་ནའང་ཐོ་ཅོ་ཡིན་ཏེ། འཕྱ་ཁ་གཏོང་དུ་་་་
འོང་བའི་ཕྱིར་རོ། །སྨན་པ་མཉམ་པོ་གཅིག་ལའང་ཁྱད་གསོད་བྱེད་ན་ཐོ་ཅོ་་་
• 703 •



ཡིན་ཏེ། རང་སྲོག་སྐྱེ་བའི་ཕྱིར་རོ། །
དིག་སྤྱོད་གསུམ་དོར་བ་ནི། བྱས་ལ་རང་མདོ་མེད་ན་དིག་པ་ཡིན།
ནད་ལ་ཁུ་འཕྲིག་མེད་ན་དིག་པ་ཡིན། རོ་ལ་སྨན་དཔྱད་བྱེད་ན་རིག་པ་ཡིན།
ཞེས་བྱ་སྟེ་ནད་པ་ལ་དཀའ་ཐུབ་ཆེར་བྱས་ནས་རང་གི་འདོད་དོན་སྒྲུབ་མ་ཤེས་
ན་རིག་པ་ཡིན། རང་དོན་འཆལ་པར་ཤོར་བའི་ཕྱིར་རོ། །ནད་ངོས་འཛིན་་་་་
པའམ། གཉའ་གཅོག་པའི་དུས་སུ་ནད་དེ་ཡིན་ནམ། གཞན་དུ་འཁྱོག་གམ་་་་
སྙམ་པའི་ཁུ་འཕྲིག་མེད་པར་ཆིག་ཚུགས་སུ་འཆོས་ན་དིག་པ་ཡིན་ཏེ། ནད་ཀྱི་
འོག་འགྲིས་མི་ཚོར་བའི་ཕྱིར་རོ། །འཆི་ངེས་པའི་ནད་པ་ལ་སྨན་དཔྱད་བྱེད་ན་
རིག་པ་ཡིན་ཏེ། རོ་ལ་ཚབ་བྱས་པའི་ཕྱིར་རོ། །ངན་སྤྱོད་གསུམ་དོར་བ་ནི།
མཉམ་གཉིས་གོང་དུ་ཤོར་ན་སྨན་པ་ངན། །སྨན་དང་ཆ་དཔྱད་གཡོར་ན་སྨན་
པ་ངན། ནད་པ་དཔེ་ཡིས་འཆོས་ན་སྨན་པ་ངན། ཞེས་བྱ་སྟེ། སྨན་པ་ཡོན་་་་
ཏན་མཉམ་པོ་ལ། གཅིག་གོང་དུ་ཤོར་ན་ངན་པ་ཡིན་ཏེ། རང་གིས་རང་གི་་་
མགོ་སྨོད་པ་ཡིན་པའི་ཕྱིར་རོ། །སྨན་དང་ཆ་དཔྱད་རང་ལ་ཡོད་པར་གཞན་ལ་
གཡར་ཞིང་འཚོལ་ན་ཡང་ངན་པ་ཡིན་ཏེ། མི་ལ་རག་ལུས་པའི་ཕྱིར་རོ། །ནད་
པ་དཔེ་གཞན་ལྟས་ཀྱིན་འཆོས་ནའང་ངན་པ་ཡིན་ཏེ་ཁོང་དུ་མ་ཆུད་པའི་་་་་
རྟགས་ཡིན་པའི་ཕྱིར་རོ། །དེ་ལྟར་ངན་པའི་སྤྱོད་པ་བཅོ་ལྔ་པོ་དེ་དོར་ཞིང་་་་
སྐྱོན་མེད་པར་བྱའོ། །ཞེས་བཤད།
བླང་བྱ་སྦྱིན་པ་ལ་སོགས་པ་ཅུང་ཟད་རྒྱས་པར་བཤད་ན། མདོ་ལས་ཇི་
སྐད་བཤད་པ་བཞིན་བསླབ་པར་བྱ་སྟེ། དེ་ཡང་སྦྱིན་པ་ལ་རྣམ་པ་བཞི་སྟེ།
ཆོས་ཀྱི་སྦྱིན་པ་དང་། མི་འཇིགས་པའི་སྦྱིན་པ་དང་། ཟང་ཟིང་གི་སྦྱིན་པ་དང་།
• 704 •



བྱམས་པའི་སྦྱིན་པའོ། །དེ་ལ་ཆོས་ཀྱི་སྦྱིན་པ་ནི། གསུང་རབ་འཆད་པ་དང་་་་
ཉན་དུ་འཇུག་པ་དང་ཐ་ན་གསུང་རབ་ཀྱི་དཔེ་ཆ་ཇི་ལྟར་རིགས་པ་སྦྱིན་པའི་་
བར་དུའོ། །མི་འཇིགས་པའི་སྦྱིན་པ་ནི། ཤིན་ཏུ་ལྕི་བའི་ལས་ངན་པ་ཚབས་པོ་
ཆེ་སྤྱད་དེ་ངན་སོང་དུ་སྐྱེ་བར་འགྱུར་བ་དེ་དག་སླར་སྡིག་པ་ལས་ལྡོག་ཅིང་།
སྔར་སྤྱད་པའི་ལས་ངན་པ་འདག་པར་འགྱུར་བའི་ཐབས་བསྟན་ནས། ངན་་་
འགྲོར་འགྲོ་བར་མི་འགྱུར་ཞེས་སྤྲོ་བ་སྐྱེད། མི་འཇིགས་པ་སྦྱིན་པའམ། ཐ་ན་་
ནད་ལ་སོགས་པ་སྡུག་བསྔལ་གྱིས་ཉེན་པ་གང་ཅི་ཡང་རུང་བ་དེ་དག་དེ་ལས་
ཐར་བའི་ཐབས་བསྟན་ཏེ། མི་འཇིགས་པའི་སྦྱིན་པའོ། །ཟང་ཟིང་གི་སྦྱིན་པ་ནི།
སྨན་ལ་སོགས་པ་ནོར་གྱི་སྦྱིན་པའོ། །དེ་ཡང་མདོ་ལས་ཇི་སྐད་འབྱུང་བ་བཞིན་
དུ། དུག་དང་མཚོན་ཆ་དང་ཆང་སྦྱིན་པ་ལ་སོགས་པ་མ་དག་པའི་སྦྱིན་པ་སུམ་
ཅུ་རྩ་གཉིས་ནི་སྦྱིན་པར་མི་བྱ་ཡིས། དེ་ལས་གཞན་པའི་དངོས་པོ་རྣམས་ནི་ཇི་
ལྟར་རིགས་པས་སྦྱིན་པར་བྱ་བ་ཡིན་ནོ། །སྤྱིར་ཆང་མ་དག་པའི་སྦྱིན་པ་ཡིན་་་
ན་ཡང་། བྱང་ཆུབ་སེམས་པའི་བསླབ་པ་ལས་ཆང་གི་རེ་བ་ཡོད་པ་ལ་ནི་རེ་བ་
མི་གཅད་པའི་ཕྱིར་མི་མྱོས་ཙམ་དུ་སྦྱིན་པར་གསུངས་པ་ནི་དམིགས་བསལ་་་་་
ཡིན་ནོ། །པར་བྱམས་པའི་སྦྱིན་པ་ནི། སེམས་ཅན་ལ་བུ་གཅིག་ལྟ་བུར་བྱམས་
པ་དང་ཁྱད་པར་དུ་ཡང་སྡུག་ཕོངས་ལ་བྱམས་པ་ལྟ་བུ་བྱམས་པའི་སྦྱིན་པའོ། །
སྦྱིན་པ་བཞི་ལ་ཅི་ནུས་ཀྱི་བསླབ་པར་བྱའོ། །
ཚུལ་ཁྲིམས་ལ་ངོ་བོ་དང་དབྱེ་བ་གཉིས་ལས་ངོ་བོ་ནི་དགེ་བའི་མི་་་་་
མཐུན་ཕྱོགས་འཆལ་བའི་ཚུལ་ཁྲིམས་སྤོང་བའི་སེམས་དེའོ། །དབྱེ་བ་ནི་ སྡོམ་་
པའི་ཚུལ་ཁྲིམས་དང་། དགེ་བ་ཆོས་སྡུད་ཀྱི་ཚུལ་ཁྲིམས་དང་། སེམས་ཅན་་་་་
• 705 •



དོན་བྱེད་ཀྱི་ཚུལ་ཁྲིམས་དང་གསུམ་ཡོད། སྡོམ་པའི་ཚུལ་ཁྲིམས་ནི། མི་དགེ་བ་
བཅུ་སྤོང་བ་ལ་སོགས་པ་དང་། དགེ་བ་ཆོས་སྡུད་ཀྱི་ཚུལ་ཁྲིམས་ནི་ཕར་ཕྱིན་་
དྲུག་གི་དགེ་བ་ལ་དམིགས་ནས་རང་གི་རྒྱུད་ལ་དགེ་བ་མ་སྐྱེས་པ་སྐྱེད་ཅིང་་་་་
སྐྱེས་པ་མ་ཉམས་པ་གོང་ནས་གོང་དུ་སྤེལ་བའོ། །སེམས་ཅན་དོན་བྱེད་ཀྱི་ཚུལ་
ཁྲིམས་ནི། སེམས་ཅན་རྣམས་ལ་ཚུལ་ཁྲིམས་ཀྱི་སྒོ་ནས་འདི་དང་ཕྱི་མའི་དོན་
ཇི་ལྟར་རིགས་པར་སྒྲུབ་པའོ། །བཟོད་པ་ནི་གནོད་པ་ལ་སོགས་པ་ལ་ཇི་མི་་་་
སྙམ་པའོ། །དེ་ཡང་གནོད་བྱེད་ལ་མི་ཁྲོ་བ་ནི། གནོད་བྱེད་ལ་ཇི་མི་སྙམ་པའི་་
བཟོད་པ་དང་། ཆོས་ཀྱི་དོན་དུ་དཀའ་སྤྱད་བཟོད་པ་དང་སྡུག་བསྔལ་དང་་་་
ལེན་གྱི་བཟོད་པ་དང་། གནས་ལུགས་ལ་མི་སྐྲག་པ་ནི་ཟབ་མོ་ལ་ངེས་པར་་་་་
སེམས་པའི་བཟོད་པའོ། །
བརྩོན་འགྲུས་ནི་དགེ་བ་ལ་ཡང་དག་པར་སྤྲོ་བའོ། །དེ་ལ་ཡང་གོ་ཆའི་
བརྩོན་འགྲུས་དང་། །སྦྱོར་བའི་བརྩོན་འགྲུས་ལས། གོ་ཆའི་བརྩོན་འགྲུས་ནི།
སེམས་ཅན་ཐམས་ཅད་སྡུག་བསྔལ་ལས་སྒྲོལ་བའི་ཁུར་ཁྱེར་བའོ། །སྦྱོར་བའི་
བརྩོན་འགྲུས་ལ་གུས་སྦྱོར་དང་རྟག་སྦྱོར་གཉིས་ལས། གུས་སྦྱོར་ནི། བརྩོན་
འགྲུས་དྲག་ཏུ་བརྩོན་པ་ཡིན་ལ། རྟག་སྦྱོར་ནི་བརྩོན་འགྲུས་རྒྱུན་དུ་བརྩམ་་་
པའོ། །
སྦྱིན་སོགས་ཀྱི་སྐབས་འདིར་གཞུང་ལས་བསམ་གཏན་ཤེས་རབ་དངོས་
སུ་མ་བྱུང་ནའང་། གོང་དུ་ཐོས་བསམ་སྒོམ་གསུམ་བསྟན་པའི་བསྒོམ་པ་ནི་་་
བསམ་གཏན་ཡིན། །
ཤེས་རབ་ཀྱི་ངོ་བོ་ནི་རབ་ཏུ་རྣམ་འབྱེད་ཡིན་པ་དེ་ཉིད་ཡང་དག་པའི་
• 706 •



དབུ་མའི་ལྟ་བ་ཞེས་པའི་ཁོངས་སུ་བསྡུས་པ་ཡིན་པས། དེ་ཡང་ཅུང་ཟད་རྒྱས་
པར་བཤད་ན། བསམ་གཏན་གྱི་ངོ་བོ་ནི་དགེ་བའི་དམིགས་པ་ལ་རྩེ་གཅིག་ཏུ་
གནས་པའོ། །དབྱེ་བ་ནི། མཐོང་ཆོས་ལ་བདེ་གནས་ཀྱི་བསམ་གཏན་དང་།
ཡོན་ཏན་ཁྱད་པར་ཅན་སྒྲུབ་པའི་བསམ་གཏན་དང་། སེམས་ཅན་དོན་བྱེད་ཀྱི་
བསམ་གཏན་གསུམ་ལས། དང་པོ་ནི་ཤིན་ཏུ་སྦྱངས་པའི་སྒོ་ནས། ལུས་དང་་་་
སེམས་ལ་བདེ་བ་ཁྱད་པར་ཅན་སྟེར་བའོ། །གཉིས་པ་ནི། མངོན་ཤེས་དང་རྫུ་
འཕྲུལ་ལ་སོགས་སྒྲུབ་པའི་བསམ་གཏན་དང་། གསུམ་པ་ནི། བསམ་གཏན་གྱི་
སྒོ་ནས། སེམས་ཅན་གྱི་གནས་སྐབས་དང་མཐར་ཐུག་གི་དོན་ཇི་ལྟར་རིགས་པ་
སྒྲུབ་པའོ། །
ཤེས་རབ་ཀྱི་ངོ་བོ་ནི། ཆོས་རབ་ཏུ་རྣམ་པར་འབྱེད་པའི་བློའོ། །དེ་ལ་
དབྱེ་ན། ཐོས་པ་དང་བསམ་པ་དང་སྒོམ་པ་ལས་བྱུང་བའི་ཤེས་རབ་གསུམ་་་
ལས་དང་པོ་ནི། གཙོ་བོར་ཆོས་དེའི་མིང་ལ་དམིགས་པའི་ཤེས་རབ། གཉིས་པ་
ནི། མིང་དོན་ཆ་མཉམ་པ་ལ་དམིགས་པའི་ཤེས་རབ་བོ། །གསུམ་པ་ནི། གཙོ་
བོར་དོན་ལ་དམིགས་པའི་ཤེས་རབ་བོ། །ཡང་ན་ཇི་ལྟ་བ་ལ་དམིགས་པའི་ཤེས་
རབ་དང་ཇི་སྙེད་པ་ལ་དམིགས་པའི་ཤེས་རབ་གཉིས་ལས། དང་པོ་ནི། ཆོས་་
ལ་དམིགས་པའི་ཤེས་རབ། གཉིས་པ་ནི། ཆོས་ཅན་ལ་དམིགས་པའི་ཤེས་རབ་
བོ། །ཡང་ན་ཀུན་རྫོབ་ལ་དམིགས་པ་དང་དོན་དམ་ལ་དམིགས་པ་གཉིས་ལས།
དང་པོ་ནི། རིག་པའི་གནས་ལྔ་ལ་དམིགས་པའི་ཤེས་རབ། གཉིས་པ་ནི་གནས་
ལུགས་ལ་དམིགས་པའི་ཤེས་རབ་བོ། །དེ་ལྟར་ཕ་རོལ་དུ་ཕྱིན་པ་དྲུག་ལ་ཅི་་་
ནུས་ཀྱིས་བསླབ་པར་བྱའོ། །
• 707 •



༦ སྨན་པའི་འབྲས་བུ།
སྤྱི་དོན་དྲུག་པ། སྨན་པའི་འབྲས་བུ་བསྟན་པའི་མདོར་བསྟན་ནི།
སྨན་པའི་འབྲས་བུ་གནས་སྐབས་མཐར་ཐུག་གཉིས། །ཞེས་པ་སྟེ། སྨན་
པའི་འབྲས་བུ་ལ་དབྱེ་ན། གནས་སྐབས་ཀྱི་འབྲས་བུ་དང་མཐར་ཐུག་གི་འབྲས་
བུ་གཉིས་ཞེས་པའོ། ། །
རྒྱས་པར་བཤད་པ་ལ། གནས་སྐབས་ཀྱི་འབྲས་བུ་སྟོན་པ་ནི། གནས་
སྐབས་འབྲས་བུ་ཚེ་འདིར་སྐྱིད་པ་དང་། །དབང་ཐང་ལོངས་སྤྱོད་་་་་
དགའ་བདེ་ལྡན་པར་འགྱུར། །དེ་དག་སྒྲུབ་པར་བྱེད་པ་སྨན་ཡིན་པས།།
།དེ་ཡང་རང་གི་ཡོན་ཏན་མི་ལ་འཕྱར། །འཚེ་བའི་མི་ལ་སྤུན་བཞིན་་
བག་ཕབ་ལ། །བརྟག་ཅིང་ཚོད་བླང་སྤྱོད་ལམ་བསྟུན་ལ་བཅོས། །དེ་་
ཡིས་བསོད་ནམས་གྲགས་པ་ཐོབ་པར་འགྱུར། །འདོད་པའི་ཟས་དང་
ལོངས་སྤྱོད་ཤུགས་ལས་འབྱུང་། །འདི་དུས་བག་དང་ལྡན་པས་བཙལ་
བར་བྱ། །བྲིན་པའི་དུས་སུ་ཟས་ནོར་གཤེར་ཞིང་བླང་། །འགྲངས་ན་
དྲིན་པ་བརྗེད་ནས་ལན་མི་ཁྱེར། །ཞེས་པའི་དོན། སྨན་མཁས་པ་ཤེས་པའི་
གནས་སྐབས་ཀྱི་འབྲས་བུ་ནི། ཚེ་འདིར་སྐྱིད་པ་དབང་ཐང་ཆེ་བ་དང་ལོངས་
སྤྱོད་འཛོམས་པ་དང་ཡིད་དགའ་ཞིང་ལུས་བདེ་བ་དང་ལྡན་པར་འགྱུར་་་་་
ཡིན་ཏེ། དེ་དག་ཀྱང་སྒྲུབ་པར་བྱེད་པའི་ཐབས་ནི། སྨན་མཁས་པ་ཤེས་པའི་་
ཡོན་ཏན་ཡིན་པས། དེ་ཡང་རང་གི་ཡོན་ཏན་མི་ལ་འཕྱར་བ་སྟེ་གོར་འཇུག་པ་
དང་། འཚེ་བ་སྟེ་གནོད་པའི་མི་ལ་ཡང་སྤུན་བཞིན་དུ་བག་ཕབ་ལ་དེའི་རྒྱུད་་
ལ་བརྟག་ཅིང་བློ་ཚོད་བླངས་ཏེ་སྤྱོད་ལམ་དང་བསྟུན་ལ་བཅོས་པར་བྱས་པས་
• 708 •



དེ་ཡིས་བསོད་ནམས་ཐོབ་ཅིང་། གནོད་པ་བྱེད་པ་ལ་ཕན་འདོགས་ཞེས་གྲགས་
པ་ཆེན་པོ་ཐོབ་པར་འགྱུར་ཞིང་། རང་འདོད་པའི་ཟས་དང་ལོངས་སྤྱོད་ཀྱང་
ཤུགས་ལས་འབྱུང་བར་འགྱུར་བ་འདི་ཡི་དུས་སུ་བག་ཡོད་པ་ལྡན་པས་ངོ་ཚ་་་
ཤེས་པར་བྱ་ལ་གཉེན་གྱིས་[བཙལ་]བར་བྱ་སྟེ། ངག་མཉེན་པ་དང་། འདོད་
པ་ཆུང་བ་དང་། གཞན་དང་མཐུན་པར་བྱའོ། ནད་པ་གསོ་ཟིན་ནས་བྲིན་་་
པའི་དུས་སུ་ཟས་ནོར་ཇི་ལྟར་འདོད་པ་ཆོག་ཤེས་པས་གཤེར་ཞིང་བླང་བར་བྱ་
སྟེ། ཧ་ཅང་འགྱངས་ན་དྲིན་ཡོད་པ་བརྗེད་ནས་ལན་མི་ཁྱེར་བའི་ཕྱིར་རོ། །
གཉིས་པ། སྨན་པའི་མཐར་ཐུག་གི་འབྲས་བུ་སྟོན་པ་ནི། མཐར་ཐུག་
འབྲས་བུ་གཡོ་སྒྱུ་འདོད་པ་རྣམས། །སྤང་ནས་ནད་པ་གསོ་བ་ལ་་་་
འཇུག་པ། །བླ་མེད་སངས་རྒྱས་ས་ལ་བགྲོད་འགྱུར་ཞེས། །འཚོ་མཛད་
སྨན་པའི་རྒྱལ་པོས་བཤད་པ་ཡིན། །ཞེས་པའི་དོན། གསོ་བ་རིག་པའི་་་༌་
མཐར་ཐུག་གི་འབྲས་བུ་ཐོབ་པར་བྱེད་པ་ལ་གཡོ་སྒྱུ་དང་རང་གི་འདོད་པའི་་་
འཁྲི་བ་རྣམས་སྤང་ནས་ནད་པ་གསོ་བ་ལ་རྩེ་གཅིག་ཏུ་འཇུག་པར་བྱས་པས།
མཐར་ཐུག་གི་འབྲས་བུ་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་
ས་ལ་ངེས་པར་བགྲོད་པར་འགྱུར་ཞེས། འཚོ་མཛད་སྨན་པའི་རྒྱལ་པོས་བཤད་
པ་ཡིན། ཞེས་པའོ། །
ཅེས་གསུངས་ནས་རིག་པའི་ཡེ་ཤེས་དེ་སྨན་པའི་རྒྱལ་པོའི་་་་་
དབུའི་གཙུག་ཏུ་ཐིམ་པར་གྱུར་ཏོ། །ཞེས་པ་སྟེ་དེ་སྐད་ཅེས་གསོ་བ་པོ་སྨན་
པའི་ལེའུ་སུམ་ཅུ་སོ་གཅིག་པ་གསུངས་ནས། སྤྲུལ་པའི་སྟོན་པ་དྲང་སྲོང་རིག་
པའི་ཡེ་ཤེས་དེ་ཉིད་སངས་རྒྱས་སྨན་པའི་རྒྱལ་པོའི་དབུའི་གཙུག་ཏུ་ཐིམ་པར་
• 709 •



གྱུར་ཏོ། །ཞེས་སོ། །
ལེའུའི་མཚན་ནི། བདུད་རྩི་སྙིང་པོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལས་གསོ་བ་པོ་སྨན་པའི་ལེའུ་སྟེ་སུམ་ཅུ་(སོ་)
གཅིག་པའོ། །ཞེས་པ་སྟེ། ལེའུ་སུམ་ཅུ་(སོ་)གཅིག་པ་རྒྱས་པར་བཤད་ཟིན་
ཏོ། །གསོ་བ་པོ་སྨན་པའི་གནས་བཅུ་གཅིག་པ་ལེའུ་གཅིག་གི་བདག་ཉིད་ཅན་
གྱི་རྒྱ་ཆེར་འགྲེལ་བ་ལེགས་པར་བཤད་ཟིན་ཏོ། །
གཞུང་གི་རྫོགས་ཚིག་ནི། བདུད་རྩི་སྙིང་པོ་ཡན་ལག་བརྒྱད་པ་་་་
གསང་བ་མན་ངག་གི་རྒྱུད་ལས། བཤད་པའི་རྒྱུད་བསྟན་པ་རྫོགས་སོ།
།ཞེས་པའོ། ། །
འགྱུར་བྱང་ནི། རྒྱ་གར་གྱི་ཁ་ཆེའི་པཎྜ ་ཏ་ཟླ་བ་ལ་མངོན་པར་དགའ་
བ་དང་། བོད་ཀྱི་ལོ་ཙཱ་བ་བཻ་རོ་ཙ་ནས་བསྒྱུར་ཅིང་ཞུས་ཏེ་གཏན་ལ་ཕབ་པའོ། །
ཞེས་པའོ། །རེ་ཞིག་རྒྱུད་འདི་གཏེར་དུ་བཞུགས་པའི་ཁ་བྱང་ནི། རྒྱལ་པོ་ཁྲི་་་
སྲོང་ལྡེ་བཙན་གྱི་ཕྱག་དཔེ། བསམ་ཡས་དབུ་རྩེའི་བར་ཁང་ཀ་བའི་ནང་དུ་་་
རིན་པོ་ཆེའི་གཏེར་དུ་སྦས་པའོ། །རྒྱ་རྒྱ་རྒྱ།།
གཏེར་སྦས་ནས་འདོད་ལྷའི་ཞག་གསུམ་ན། དབུས་ཀྱི་གྲ་པ་མངོན་ཤེས་
ཅན་གྱིས་བཏོན། ཞེས་པའོ། །འདོད་པའི་ལྷ་རྣམས་ཀྱི་འོག་མ་སྟེ། རྒྱལ་ཆེན་
རིགས་བཞི་པའི་ཞག་རེ་ལ་མི་རྣམས་ཀྱི་ཚེ་ལོ་ལྔ་བཅུ་རེ་ཡིན་པས། རྒྱུད་འདི་་
གཏེར་དུ་སྦས་ནས་མི་ལོ་ཕྱེད་དང་ཉིས་བརྒྱ་ནས་གྲ་པ་མངོན་ཤེས་ཅན་གྱིས་་་་
བཏོན། ཞེས་པའོ། །རྒྱུད་བཞིའི་ནང་ནས་དཔལ་ལྡན་བཤད་པའི་རྒྱུད་ཀྱི་གསོ་
རིག་གི་ཁོག་སྤྱི་འགྲེལ་པར་བྱེད་པའི་རྒྱུད་དོན་ཟབ་མོ། ཚིག་ཤིན་ཏུ་བརླིང་པ་
• 710 •



འདུག་པ་སྔོན་ཆད་བྱུང་པའི་མཁས་པ་རྣམས་ཀྱིས་ཀྱང་། གལ་ཆེ་བའི་རྒྱུད་་་་
དོན་འགའ་རེ་མ་རྟོགས་པ་དང་། འགའ་རེ་ལོག་པར་བཤད་པ་དང་། ཚིག་་་
དོན་ཚང་བར་མ་བཤད་འདུག་པས་རྒྱུད་འདིའི་བཤད་པ་རྩོམ་པར་རྩམ་པ་་་་
འཚོ་བྱེད་ལེགས་གྲུབ་ཀྱིས་ཡང་ཡང་བསྐུལ་བ་དང་། འཚོ་བྱེད་དཔལ་འབར་
གྱིས་སྐུལ་ཞིང་། ཡི་གེ་བྱང་བ་བྱས་ནས་རྒྱུད་ཀྱི་ཚིག་དོན་མ་ལུས་པ་བདེ་བླག་
ཏུ་འགྲེལ་བར་བྱེད་པའི་བསྟན་བཅོས་བཤད་པའི་རྒྱུད་ཀྱི་རྒྱ་ཆེར་འགྲེལ་པ་་་་
བདུད་རྩིའི་ཆུ་རྒྱུན་ཞེས་བྱ་བ་འདི། རྒྱུད་དང་སློབ་དཔོན་དཔའ་བོས་མཛད་་
པའི་བསྟན་བཅོས་ཡན་ལག་བརྒྱད་པ་དང་། དེའི་འགྲེལ་པ་ཁ་ཆེའི་སློབ་དཔོན་
ཟླ་བ་ལ་དགའ་བས་མཛད་པའི་ཟླ་ཟེར་སོགས་ལ་བལྟས་ཤིང་ལེགས་པར་་་་་
དཔྱད་ནས། སྣ་ཚོགས་ཞེས་པ་ཆུ་ཕོ་རྟའི་ལོ་ཁྲུམས་ཀྱི་ཟླ་བའི་ཡར་ཚེས་(སྤྱི་ལོ་
1463 ་ལོ་སྟེ་རྩོམ་པ་པོ་དགུང་ལོ་ 68 ་ལོར་ཕེབས་པའི་སྐབས་)ཀྱི་དགའ་བ་
གཉིས་པ་ལ་རྫོགས་པར་(བྱང་པ་)རྣམ་རྒྱལ་གྲགས་པ་བཟང་པོས་སྦྱར་བའོ། །
བཀའ་དྲིན་ཕུལ་བྱུང་ལོ་ཙཱ་རྣམས་ཀྱིས་དཔལ་ལྡན་རྒྱུད་བཞི་བརྒྱད་པ་དང་།
དེ་ཡི་འགྲེལ་པ་ཟླ་ཟེར་ལ་སོགས་གསོ་རིག་གཞུང་ལུགས་དུ་མ་ནི།
འབད་པས་བསྒྱུར་ཡང་དེ་དོན་ཤེས་པའི་འཚོ་བྱེད་ཤིན་ཏུ་དཀོན་པ་སྟེ། ལག་
ལེན་ཕྲན་ཚེགས་ཤེས་པ་ཙམ་གྱིས་སྨན་པར་རློམ་པ་ཤིན་ཏུ་མང་། མཁས་པ་མི་
དགུར་གྲགས་པ་ཡིས་ཀྱང་གཞུང་དོན་ཟབ་མོ་དཔྱིས་མ་ཕྱིན།འབུམ་ནག་འབུམ་
ཆུང་གསལ་སྒྲོན་སོཊ་ཀྱིས་རྒྱུད་དོན་གསལ་བར་མ་བྱས་པས།
དེ་བས་དེ་དག་ཚར་བཅད་གཞན་དག་རྗེས་སུ་གཟུང་བའི་ཕྱིར། ཚིག་
དོན་མ་ལུས་ལེགས་པར་འཆོས་མཁས་ཁོ་བོ་འདིར་ནི་ཕྱོགས་པར་གྱུར།
• 711 •



འགྲོ་
གསོ་ཐབས་མན་ངག་གི་ནི་བདུད་རྩི་དམ་པ་ལྟ་བུ་དང་།
ལོག་རྟོག་དྲི་མ་(མ་)ལུས་འཁྱུད་པའི་ཆུ་བོའི་རྒྱུན་ནི་འདི་ལྟ་སྟེ།
དེ་ཕྱིར་འགྲེལ་པ་དྲི་མེད་འདི་ནི་བདུད་རྩིའི་ཆུ་རྒྱུན་ཞེས་བྱ་བ།
བ་རྣམས་ཀྱི་ཉེར་འཚོའི་སླད་དུ་བསྐལ་པའི་བར་དུ་གནས་གྱུར་ཅིག །
གཞན་དྲིན་མི་འཇོག་སྔོན་སྦྱངས་ལས་འཕྲོ་སད། །
ཚེ་འདིར་གཞུང་ལུགས་ཡུད་ཙམ་སྤྱད་པས་ཤེས། །
དཔེ་མཁྱུད་མི་བྱེད་གཞུང་ཀུན་གསལ་བར་སྟོན། །
ཁོ་བོ་འཚོ་བྱེད་རྣམས་ཀྱི་དཔལ་དུ་བྱུང་། །
འདི་ཙམ་དགེ་བ་ཉིན་མོར་བྱེད་པ་ཡིས། །
གསོ་རིག་པད་ཚལ་ཕྱོགས་བཅུར་རྒྱས་གྱུར་ཏེ། །
འཚོ་བྱེད་བུང་བ་དགའ་བའི་དར་དིར་ཅན། །
འདོད་དོན་སྦྲང་རྩིའི་དཔལ་ལ་སྤྱོད་པར་ཤོག །།
གཞན་ཡང་དགེ་བ་འདི་ཡིས་འགྲོ་བ་ཀུན། །
གནས་སྐབས་ནད་གདོན་བར་ཆད་ཀུན་བྲལ་ཞིང་། །
ཚེ་རིང་ནད་མེད་ཕུན་སུམ་ཚོགས་གྱུར་ཏེ།།
མྱུར་དུ་བླ་མེད་བྱང་ཆུབ་གོ་འཕང་ཐོབ་པར་ཤོག །།
ཕུན་ཚོགས་སྐུ་ལ་མཚན་དཔེའི་བཀྲ་ཤིས་ཅན། །
ཕུན་ཚོགས་གསུང་དབྱངས་དྲུག་ཅུའི་བཀྲ་ཤིས་ཅན། །
ཕུན་ཚོགས་ཐུགས་ལ་མཁྱེན་བརྩེའི་བཀྲ་ཤིས་ཅན། །
ཕུན་ཚོགས་སྨན་པའི་རྒྱལ་པོའི་བཀྲ་ཤིས་ཤོག མངྒཱ ལཾ་
• 712 •



སྭཱ་སྟི། རྒྱུད་འགྲེལ་འདི་ཡི་ཕྱི་མོ་ལ། དག་ཆའི་ཞལ་པོ་ཆེ་ན་ཡང་།
གཞུང་ཆད་མང་ཞིང་བརྡ་དག་ལ། ཡིད་བརྟན་ཆེ་བར་མི་འདུག་པས། ཆད་པ་
གསོས་ཤིང་དག་བྱེད་སོགས། ལེགས་པར་བཅོས་ནས་དག་པར་བྱས། ཡི་གེའི་
འདུ་བྱེད་རྡརྨ་ཡི། མིང་ཅན་བདག་གིས་བྲིས་པའོ། །ཤུ་བྷཾ ། སླར་ཡང་ཕྱི་མོ་་་
དག་པ་གཟིགས་ལ་ཞུས་དག་པར་བྱའོ། །གཉིས་ཞུས།
• 713 •



༄༅།ཞུ་དག་ལེགས་སྒྲིག་སྐོར་ལས་འཕྲོས་པའི་གཏམ་
ཀུན་ཡིད་དྭངས་བྱེད་མེ་ལོང་།
སྨན་གྱི་བླ་མ་གཡུ་ཐོག་ཡོན་ཏན་མགོན། སྨན་པའི་གཙུན་རྒྱན་བྱ་་་་
པར་གུས་བཏུད་དེ། སྨན་གཞུང་ཆེན་མོ་བདུད་རྩི་ཆུ་རྒྱུན་མཆོག། སྨན་ཡིག་ཞུ་
དག་ལེགས་སྒྲིག་གསལ་བཤད་འབྲི། །
དེ་ཡང་བོད་གངས་ཅན་ལྗོངས་སུ་དར་ཞིང་རྒྱས་པའི་བཅུ་ཕྲག་རིག་་་
པའི་གནས་ཀུན་ལ་མཁྱེན་པའི་རྩལ་གྱི་གཡུ་རལ་རྫོགས་ཤིང་ཁྱད་པར་མདོ་་་་
སྔགས་བསྟན་པའི་གངས་རིར་ཐོས་བསམ་སྒོམ་སྒྲུབ་ཀྱི་སྡེར་བཞི་བགྲད་དེ་སྐལ་
ལྡན་རྗེས་འཛིན་གྱི་གསོ་བ་རིག་པའི་ལུས་སྟོབས་རབ་ཏུ་རྒྱས་པ་ངེས་པ་དོན་གྱི་
མཁས་པའི་དབང་པོ་༧བྱང་ལུགས་ཤིང་རྟའི་སྲོལ་འབྱེད་བྱང་པ་རྣམ་རྒྱལ་་་་་
གྲགས་པ་བཟང་པོ་མཆོག་དགུང་ལོ་བདུན་བཅུ་དོན་བརྒྱད་ལ་ཕེབས་པའི་་་་་
སྐབས་མཛད་པ་《 བཤད་རྒྱུད་ཀྱི་རྒྱ་ཆེར་འགྲེལ་པ་བདུད་རྩི་ཆུ་རྒྱུན། 》ཞེས་
བྱ་བ་དེར། ལྡེབ་གྲངས་༤༧༦ཡོད་པ། ལྡེབ་རེའི་རིང་ཚད་ཀུང་ཕིང་༣༤ ངོས་
རེར་དཔེ་ཚུགས་ལག་བྲིས་ཡིག་གཟུགས་འབྲིང་ཙམ་གྱི་ཡིག་ཕྲེང་༦རེ། འབྲུ་་་
ཕྲེང་རེར་ཆ་སྙོམས་ཡིག་འབྲུ་༤༢ཙམ་ཡོད་པ་ཤོག་དཀར་ཐོག་བསྐྱར་པར་བྱས་
པ་ཚར་གཅིག་(ཐ་ན་ཡིག་ཕྲེང་རེ་ཙམ་མི་གསལ་བ་ཤོག་ལེ་༢༨༦པ་དང་་་་་་
• 714 •



༢༩༥རྒྱབ་ངོས་གཉིས་ཕན་ཚུན་ནོར་ནས་བསྐྱར་པར་རྒྱབ་པ་ལྟ་བུ་མང་)རང་
ད་ལམ་མཇལ་བའི་གོ་སྐབས་ཐོབ་པ་དེར་ལས་ཞོར་དུ་ལོ་ཕྱེད་རིང་ཞིབ་ཏུ་་་་་
དཔྱད་དོན་སྙིང་པོར། །
ད་ལམ་གུས་པ་ཞུ་དག་ལེགས་སྒྲིག་ཐད། རྩ་དོན་གཙོ་བོ་མ་ཡིག་གི་ནང་
དོན་ལ་བཟོ་བཅོས་སྤུ་རྩེ་ཙམ་མི་ཤོར་བའི་ཁར་རྗོད་བྱེད་ཚིག་གི་རི་མོར་བྱང་་་
པ་ཆེན་པོའི་ཞབས་ལ་གསོལ་བ་རྩེ་གཅིག་འདེབས་བཞིན། རྙེད་དོ་ཅོག་གི་གསོ་
བ་རིག་པའི་བསྟན་བཅོས་ཁག་དང་ཡང་སྒོས་བཤད་རྒྱུད་ཀྱི་འགྲེལ་པ། བསྟན་
འགྱུར་ནང་བཞུགས་པའི་ཡན་ལག་བརྒྱད་པ། གཙོ་བོ་འགྲེལ་པ་ཟླ་ཟེར། དེ་་་
བཞིན་སུམ་རྟགས་སོགས་གཞུང་མང་ལ་དཔྱད་དེ་(ཆད་པ་རྣམས་ཚིག་གོང་་་
འོག་ལ་དཔྱད་དེ་བྲིས་པའང་ཡོད།) མངོན་གསལ་དོད་པོའི་ཆད་པ་གསོས་་་་
ཞིང་། ལྷག་པ་དོར་(དཔེ་ཆའི་མཛེས་ཆར་གནོད་ཅིང་དགོས་པ་ཆུང་བས་་་་་
མངོན་གསལ་དོད་པོའི་ལྷག་པ་དོར་རྟགས་བཀོད་མེད་）འཁྲུགས་པ་བསྒྲིགས་
ནས་དགེ་སློབ་རྣམས་པར་རྒྱུན་དུ་བལྟ་བདེ་འཚོལ་བདེའི་ཆེད་དུ་དཀར་ཆག་་
དང་ས་བཅད་(ལེའུ་བཅུ་གཉིས་པ་སོགས་ཅུང་བསྡུས་） གཞུང་དོན་འབུར་་་
དུ་ཐོན་པའི་དུམ་མཚམས་དང་བཅད་མཚམས་གསལ་པོ་ཕྱེས་ནས་རྒྱུད་ཀྱི་རྩ་་
ཚིག་འབྲུ་ཨང་གཉིས་ཆུང་(/Jh—g# #*)ནག་པོ་གསལ་བར་བྱས་་་
ཡོད་པ་བཅས་ནི་ཐེངས་འདིའི་ལེགས་སྒྲིག་ལས་ཀའི་གཙོ་གནད་དུ་བཟུང་བ་་
ཡིན། །
མདོར་ན། གཞུང་འགྲེལ་འདིའི་དོན་གྱི་སྡོང་པོ་གསེར་གྱི་བཞིན་རས་
• 715 •



ཉམས་པ་མེད་ན་ཡང་ལོ་མང་ཆར་རླུང་བྲིས་པ་ངན་པས་འདམ་རྫབ་ལྡན་ལྡན་
གྱི་ནག་ནོག་ཇི་སྙེད་བྱུག་པ་དད་འདུན་ཆེན་པོས་བསལ་བའི་ཁུལ་བྱས་པའི་་་
སྐབས་འདིར། བསམ་པ་བཟང་ཡང་ལག་རྗེས་ངན་པ་སླར་མི་འབྱུང་བའི་ཆེད་
གསར་དུ་བཙུད་རིགས་ལ་རྟགས་( )འདི་དང་། དཔྱད་གཞིའི་རིན་་་་
ཐང་ཡོད་པ་དང་དོར་མ་སྤོབས་པ་རྣམས་རང་འཇག་བཞག་ནས་རྟགས་ ་་་་་
（ ] འདི་འདྲའི་ནང་དཔྱད་གཞི་གསར་པ་ཁག་བྲིས་ཡོད། གུས་པས་གོ་བ་
མ་ལོན་པ་ཧ་ཅང་མང་བ་ལས་འགར་རྟགས། * འདི་འདྲ་རྒྱབ་ནས་མ་ཡིག་
ནང་དེ་ལྟར་འདུག་ཅེས་མཚོན་དོན་བྱས་ཏེ་དཔེ་བསྡུར་གྱིས་སྐྱོན་མིན་པ་་་་་་
བསྟན་པ་བཅས་སླད་འགྲེལ་ཆེན་འདིའི་མ་ཡིག་དག་པ་ཡོད་མཁན་རྣམས་པས་
བཀའ་སློབ་དང་འབྲེལ་བ་གནང་རོགས་ཞུ།
ཞུ་དག་ལས་ཀའི་ནང་གཞན་ཕན་ལྷག་བསམ་ཆེ་བདཔེ་ཚོགས་འདི་་་་
གའི་འགན་འཛིན་ཁྲོ་རུ་སྤྲུལ་སྐུ་ཀླུ་སྒྲུབ་རྒྱ་མཚོས་ཐུགས་འཁུར་དང་བཀའ་་་་
སློབ་ཟམ་མི་ཆད་པ་ཐོབ་པ་དང་དད་བརྩོན་ཆེ་བའི་སློབ་མ་རྣམ་རྒྱལ་དོན་་་་་
འགྲུབ་ཀྱིས་ཉིན་མཚན་བལྟོས་མེད་རོགས་རམ་དང་། མཆེད་གྲོགས་ཟླ་དགའ་
དང་བློ་བཟང་། སྨན་པ་བསོད་ནམས་དབང་འདུས་སོགས་ཀྱིས་རྒྱབ་སྐྱོར་ཐོབ་
པའི་དྲིན་ལས་རྣམ་དཀར་གྱི་བྱ་བ་འདི་ལེགས་འགྲུབ་སྤྱིར་ན་བྱུང་སོང་སྙམ་པ་
བཅས།
• 716 •



ཆབ་མདོ་སྨན་རྩིས་ཁང་གསོ་རིག་ཞིབ་འཇུག་ཚན་པའི་སྨན་མིང་་་་་་
འཛིན་ཙམ་པ་ཧ་རའི་རུས་སུ་སྐྱེས་པ་བུ་དེས་ཚེ་རིང་གིས།
༢༠༠༠ལོ་ཟླ་༡༠ཚེས་༡༩ ཉིན།
• 717 •



དཔེ་སྒྲིག་འགན་ཁུར་བ། དབྱངས་ཅན་ལྷ་མོ།
མདུན་ཤོག་འཆར་འགོད་པ། ཀླུ་སྒྲུབ་རྒྱ་མཚོ།
བསམ་གཏན།
བོད་ཀྱི་གསོ་རིག་དཔེ་རྙིང་ཕྱོགས་བསྒྲིགས།
བཤད་རྒྱུད་ཀྱི་འགྲེལ་ཆེན་བདུད་རྩི་ཆུ་རྒྱུན།
བྱང་པ་རྣམ་རྒྱལ་གྲགས་པ་བཟང་པོས་མཛད། །
སི་ཁྲོན་མི་རིགས་དཔེ་སྐྲུན་ཁང་གིས་བསྐྲུན་ནས་བཀྲམ།
སི་ཁྲོན་ཞིང་ཆེན་ཞིན་ཧྭ་དཔེ་ཚོང་ཁང་གིས་བརྒྱུད་ཚོང་བྱས།
ལྷོ་ནུབ་ལྕགས་བཞུ་ས་གཤིས་པར་འདེབས་བཟོ་གྲྭས་དཔར།
sBN7-5409-2488-8/R • 21
དཔེ་རིན་སྒོར།32. ༠༠



图书在版编目(CIP)数据
藏医学卸据详解/
指如·罗追加措主编,一成都:四川
民族出版社,2001.5
(藏医珍稀古籍丛书;2)
ISBN7-5409-2488-8
1.藏... I.措...开,藏医一古籍一注释
藏语N.R291.4
中国版本图书馆 CIP 数据核字(2001)第027831号
-
主编:措如·罗追加措
副主编:布次仁
责任编辑:央青娜姆
封面设计:罗追加措 马晓峰
技术设计; 纳
整理者:布地次仁
电脑排版:西藏昌都地区印务有限公司
藏医珍稀古籍丛书之二
藏医学卸据详解
祥巴·郎吉扎巴桑布著
四川民族出版社出版发行(成都盐道街3号)
四川省新华书店经销
西南冶金地质印刷厂印刷
开本 850x1168mm 1/32 印张 23.25 字数 450千
2001年5月第一版 2001年5月第一次印刷
印数1~2000册
书号ISBN7-5409-2488-8/R•21
定价:32.00 元
